
        <html>
        <head>
        <title>antakana dūtarige kiñcittu dayavilla</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಅಂತಕನ ದೂತರಿಗೆ ಕಿಂಚಿತ್ತು ದಯವಿಲ್ಲ (antakana dūtarige kiñcittu dayavilla)</h1>
        <h2>Kannada Lyrics</h2>
        <p><b>ರಚನೆ:</b> ಪುರಂದರ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br>ಅಂತಕನ ದೂತರಿಗೆ ಕಿಂಚಿತ್ತು ದಯವಿಲ್ಲ<br>ಚಿಂತೆಯನು ಬಿಟ್ಟು ಶ್ರೀ ಹರಿಯ ನೆನೆ ಮನವೆ</p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br><br> <br> ದಿವ ರಾತ್ರಿಯೆನ್ನದೆ ವಿಷಯಲಂಪಟನಾಗಿ <br> ಸವಿಯೂಟಗಳನುಂಡು ಭ್ರಮಿಸ ಬೇಡ <br> ಅವನ ಕೊಂದಿವನ ಕೊಂದರ್ಥವನು ಗಳಿಸುವರೆ <br> ಜವನ ದೂತರು ಬರುವ ಹೊತ್ತ ನೀನರಿಯೆ || <br> <br> ಮೊನ್ನೆ ಮದುವೆಯಾದೆನೈ ಕರೆವುದೊಂದೆರಡೆಮ್ಮೆ <br> ನಿನ್ನೆ ಕೊಂಡೆನು ಕ್ಷೇತ್ರ ಫಲವು ಬಹುದು <br> ಹೊನ್ನು ಹಣವುಂಟೆನಗೆ ಸಾಯಲಾರೆನು ಎನಲು <br> ಬೆನ್ನ ಬಿಡುವಳೆ ಮೃತ್ಯು ವ್ಯರ್ಥ ಜೀವಾತ್ಮ || <br> <br> ಹೊಸ ಮನೆಯ ಕಟ್ಟಿದೆನು ಗೃಹ ಶಾಂತಿ ಮನೆಯೊಳಗೆ <br> ಬಸಿರಿ ಹೆಂಡತಿ ಮಗನ ಮದುವೆ ನಾಳೆ <br> ಹಸನಾಗಿ ಇದೆ ಬದುಕು ಸಾಯಲಾರೆನು ಎನಲು <br> ಕುಸುರಿದರಿಯದೆ ಬಿಡರು ಯಮನವರು ಆಗ || <br> <br> ಪುತ್ರ ಹುಟ್ಟಿದ ದಿವಸ ಹಾಲು ಊಟದ ಹಬ್ಬ <br> ಮತ್ತೊಬ್ಬ ಮಗನ ಉಪನಯನ ನಾಳೆ <br> ಅರ್ತಿಯಾಗಿದೆ ಬದುಕು ಸಾಯಲಾರೆನು ಎನಲು <br> ಮೃತ್ಯು ಹೆಡತಲೆಯಲ್ಲಿ ನಗುತಿರ್ಪುದರಿಯೆ || <br> <br> ಅಟ್ಟಡಿಗೆಯುಣಲಿಲ್ಲ ಇಷ್ಟ ದರುಶನವಿಲ್ಲ <br> ಕೊಟ್ಟ ಸಾಲವ ಕೇಳ್ವ ಹೊತ್ತನರಿಯೆ <br> ಕಟ್ಲೆ ತುಂಬಿದ ಮೇಲೆ ಕ್ಷಣಮಾತ್ರ ಇರಲಿಲ್ಲ <br> ಅಷ್ಟರೊಳು ಪುರಂದರ ವಿಠಲನೆನು ಮನವೆ ||</p>
        <h2>English Lyrics</h2>
        <p><b>Composer:</b> Purandara Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br>antakana dūtarige kiñcittu dayavilla<br>cinteyanu biṭṭu śrī hariya nene manave</p>
        <p><b>Anupallavi:</b><br></p>
        <p><b>Charanam:</b><br><br> <br> diva rātriyennade viṣayalampaṭanāgi <br> saviyūṭagaḷanuṇḍu bhramisa bēḍa <br> avana kondivana kondarthavanu gaḷisuvare <br> javana dūtaru baruva hotta nīnariye || <br> <br> monne maduveyādenai karevudonderaḍemme <br> ninne koṇḍenu kṣētra phalavu bahudu <br> honnu haṇavuṇṭenage sāyalārenu enalu <br> benna biḍuvaḷe mṛtyu vyartha jīvātma || <br> <br> hosa maneya kaṭṭidenu gṛha śānti maneyoḷage <br> basiri heṇḍati magana maduve nāḷe <br> hasanāgi ide baduku sāyalārenu enalu <br> kusuridariyade biḍaru yamanavaru āga || <br> <br> putra huṭṭida divasa hālu ūṭada habba <br> mattobba magana upanayana nāḷe <br> artiyāgide baduku sāyalārenu enalu <br> mṛtyu heḍataleyalli nagutirpudariye || <br> <br> aṭṭaḍigeyuṇalilla iṣṭa daruśanavilla <br> koṭṭa sālava kēḷva hottanariye <br> kaṭle tumbida mēle kṣaṇamātra iralilla <br> aṣṭaroḷu purandara viṭhalanenu manave ||</p>
        </body>
        </html>
        