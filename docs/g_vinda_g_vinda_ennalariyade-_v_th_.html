
        <html>
        <head>
        <title>gōvinda gōvinda ennalariyade- vṛthā</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>gōvinda gōvinda ennalariyade- vṛthā</h1>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>gōvinda gōvinda ennalariyade- vṛthā <br> nōvinda bhaṅgava paḍuvuducitave? <br> kṣīṇa śāstrārthavanu parigrahisi nikhila kuri <br> kōṇagaḷa taleceṇḍa kuṭṭisuta <br> prāṇa hatyava māḷpudāva satkarma- nārā <br> yaṇana nāmasmaraṇe māḍu manave ||1|| <br> khaṇḍavanu koydu koḍabēḍa daḷḷuriyagni <br> kuṇḍavanu hokku horaḍuvuducitave <br> bhaṇḍarandadi battaleye baruvudāvāṭa <br> puṇḍarīkākṣana nene kaṇḍya manave ||2|| <br> kuṭṭikoḷḷadiri jaṭṭi guṇḍinali śastravanu <br> ciṭṭi koḷḷadiri bennali siḍiyanu <br> kaṭṭi tūgisikoḷḷadiri karaṭakadante <br> guṭṭinali gōpālakana smarisu maruḷe ||3|| <br> togala billegaḷa koraḷalli kaṭṭikoṇḍu <br> hagaliruḷu annapānake hōgade <br> mṛgavairiyantēke kisukeleva rampāṭa <br> jagadādhipatiya nāma smarisu maruḷe ||4|| <br> uttamaru sureyanīṇṭuvare taraharisi madō <br> nmattarāgi asabhya śabdava nuḍivare <br> satta heṇadante biddihudāva nīti puru <br> ṣōttamana nāma smaraṇeya māḍu manave ||5|| <br> vēdōkta pūjeyali tṛptipaṭṭare nīvu <br> adarinda phalavēnu pēḷirayya <br> nādavanu kēḷda hariṇadandadi keḍade madhu <br> sūdanana nāma smaraṇeya māḍu maruḷe ||6|| <br> nindāpavāda ghaṭisuvudaise idarinda <br> munde muktiyu nimage sādhyavahude <br> tande śrī kāgineleyādikēśava nāma <br> ondē vaikuṇṭhapadavanaidipudayya ||7|| <br></p>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಗೋವಿಂದ ಗೋವಿಂದ ಎನ್ನಲರಿಯದೆ- ವೃಥಾ <br> ನೋವಿಂದ ಭಂಗವ ಪಡುವುದುಚಿತವೆ? <br> ಕ್ಷೀಣ ಶಾಸ್ತ್ರಾರ್ಥವನು ಪರಿಗ್ರಹಿಸಿ ನಿಖಿಲ ಕುರಿ <br> ಕೋಣಗಳ ತಲೆಚೆಂಡ ಕುಟ್ಟಿಸುತ <br> ಪ್ರಾಣ ಹತ್ಯವ ಮಾಳ್ಪುದಾವ ಸತ್ಕರ್ಮ- ನಾರಾ <br> ಯಣನ ನಾಮಸ್ಮರಣೆ ಮಾಡು ಮನವೆ ||1|| <br> ಖಂಡವನು ಕೊಯ್ದು ಕೊಡಬೇಡ ದಳ್ಳುರಿಯಗ್ನಿ <br> ಕುಂಡವನು ಹೊಕ್ಕು ಹೊರಡುವುದುಚಿತವೆ <br> ಭಂಡರಂದದಿ ಬತ್ತಲೆಯೆ ಬರುವುದಾವಾಟ <br> ಪುಂಡರೀಕಾಕ್ಷನ ನೆನೆ ಕಂಡ್ಯ ಮನವೆ ||2|| <br> ಕುಟ್ಟಿಕೊಳ್ಳದಿರಿ ಜಟ್ಟಿ ಗುಂಡಿನಲಿ ಶಸ್ತ್ರವನು <br> ಚಿಟ್ಟಿ ಕೊಳ್ಳದಿರಿ ಬೆನ್ನಲಿ ಸಿಡಿಯನು <br> ಕಟ್ಟಿ ತೂಗಿಸಿಕೊಳ್ಳದಿರಿ ಕರಟಕದಂತೆ <br> ಗುಟ್ಟಿನಲಿ ಗೋಪಾಲಕನ ಸ್ಮರಿಸು ಮರುಳೆ ||3|| <br> ತೊಗಲ ಬಿಲ್ಲೆಗಳ ಕೊರಳಲ್ಲಿ ಕಟ್ಟಿಕೊಂಡು <br> ಹಗಲಿರುಳು ಅನ್ನಪಾನಕೆ ಹೋಗದೆ <br> ಮೃಗವೈರಿಯಂತೇಕೆ ಕಿಸುಕೆಲೆವ ರಂಪಾಟ <br> ಜಗದಾಧಿಪತಿಯ ನಾಮ ಸ್ಮರಿಸು ಮರುಳೆ ||4|| <br> ಉತ್ತಮರು ಸುರೆಯನೀಂಟುವರೆ ತರಹರಿಸಿ ಮದೋ <br> ನ್ಮತ್ತರಾಗಿ ಅಸಭ್ಯ ಶಬ್ದವ ನುಡಿವರೆ <br> ಸತ್ತ ಹೆಣದಂತೆ ಬಿದ್ದಿಹುದಾವ ನೀತಿ ಪುರು <br> ಷೋತ್ತಮನ ನಾಮ ಸ್ಮರಣೆಯ ಮಾಡು ಮನವೆ ||5|| <br> ವೇದೋಕ್ತ ಪೂಜೆಯಲಿ ತೃಪ್ತಿಪಟ್ಟರೆ ನೀವು <br> ಅದರಿಂದ ಫಲವೇನು ಪೇಳಿರಯ್ಯ <br> ನಾದವನು ಕೇಳ್ದ ಹರಿಣದಂದದಿ ಕೆಡದೆ ಮಧು <br> ಸೂದನನ ನಾಮ ಸ್ಮರಣೆಯ ಮಾಡು ಮರುಳೆ ||6|| <br> ನಿಂದಾಪವಾದ ಘಟಿಸುವುದೈಸೆ ಇದರಿಂದ <br> ಮುಂದೆ ಮುಕ್ತಿಯು ನಿಮಗೆ ಸಾಧ್ಯವಹುದೆ <br> ತಂದೆ ಶ್ರೀ ಕಾಗಿನೆಲೆಯಾದಿಕೇಶವ ನಾಮ <br> ಒಂದೇ ವೈಕುಂಠಪದವನೈದಿಪುದಯ್ಯ ||7|| <br></p>
        <a href='index.html'>Back to Song List (ಮುಖ್ಯಪುಟ)</a>
        </body>
        </html>
        