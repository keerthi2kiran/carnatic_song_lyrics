
        <html>
        <head>
        <title>eraḍu sāvirada jihveyuraga pogaḷida hariye</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಎರಡು ಸಾವಿರದ ಜಿಹ್ವೆಯುರಗ ಪೊಗಳಿದ ಹರಿಯೆ (eraḍu sāvirada jihveyuraga pogaḷida hariye)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಎರಡು ಸಾವಿರದ ಜಿಹ್ವೆಯುರಗ ಪೊಗಳಿದ ಹರಿಯೆ ||ಪ||| <br> ಪರಂಜ್ಯೋತಿ ಪರಬ್ರಹ್ಮ ಪರಮಪುರುಷ ಓಂ ಎಂದು <br> ಹುಟ್ಟು ಬಣ್ಣ ಒಂದರೊಳಗೆ ಕಟ್ಟು ಬಣ್ಣ ಒಂದು ಮಾಡಿ <br> ಕಟ್ಟಿ ಕುಟ್ಟಿ ಕಾಸಿ ಕರಗಿ ಮೂರು ಬಣ್ಣವ <br> ಮುಟ್ಟಿ ಮಾಡಿ ನಾಲ್ಕು ಬಣ್ಣ ಒಪ್ಪವಿಕ್ಕಿ ಅದರ ಮೇಲೆ <br> ಗಟ್ಟಿಯಾಗಿ ನೆಲೆಗೆ ನಿಂತವೈದು ಬಣ್ಣವು <br> ಸೃಷ್ಟಿಯಾರೇಳು ಬಣ್ಣ ಎಂಟು ಒಂಬತ್ತರೊಳಗೆ <br> ನೆಟ್ಟನೆ ಹತ್ತು ಹನ್ನೊಂದು ಹನ್ನೆರಡು ತೋರುವ <br> ಘಟ್ಟಿ ಹದಿಮೂರು ಹದಿನಾಲ್ಕು ಹದಿನೈದರಿಂದ <br> ಕಟ್ಟಕಡೆಗೆ ನಿಂದ ಹದಿನಾರು ಬಣ್ಣ ಓಂ ಎಂದು ||1|| <br> ಭದ್ರಕಂಬ ಒಂದರೊಳಗೆ ಉದ್ದವಾದ ಕೊನೆಯ ಮೇಲೆ <br> ಸಿದ್ಧಿಯಾದ ಚಿಗುರು ಹೂವು ಕಾಯಿ ಹಣ್ಣನು <br> ಮೆದ್ದು ಹೋದ ಪಕ್ಷಿ ಬಂದು ಹದ್ದು ಹಿಡಿದು ಉದ್ದಕೆತ್ತಿ <br> ಬುದ್ಧಿ ಹೀನನಾಗಿ ಬೆಳೆದು ಧರೆಗೆ ಬಿದ್ದುದ <br> ಕದ್ದು ಮತ್ತೊಬ್ಬ ತರುತಿದ್ದ ದಾರಿಯನ್ನು ಕಟ್ಟಿ <br> ಒದ್ದು ಹಿಡಿದು ಗುದ್ದಿ ನೂಕಿ ಸೆಳೆದುಕೊಂಡುದ <br> ಸಾಧ್ಯವಾಯಿತೆಂದು ತನ್ನ ಮನೆಗೆ ತಂದು ಸತಿಗೆ ಕೊಡಲು <br> ಶುದ್ಧವಾಗಿ ಸುಟ್ಟು ಮಡಗಲೆದ್ದು ಹಾರಿ ಹೋಯಿತೆಂದು ||2|| <br> ತಿಳಿಯುತಿಹುದು ತಿಳಿಯದಿಹುದು ಬೆಳೆಯುತಿಹುದು ಬೆಳೆಯದಿಹುದು <br> ಹೊಳೆಯುತಿಹುದು ಹೊಳೆಯದಿಹುದು ಸುಳಿಯದಿಹುದು <br> ತಿಳಿದ ನಾಲ್ಕು ದಿಕ್ಕಿನಲಿ ಹೊಳೆದು ಎಂಟು ದಿಕ್ಕ ತೋರಿ <br> ಬಳಸಿ ಸುತ್ತ ತಿರುಗುತಿಹುದು ಬಳಲಿ ಬಳಲದೆ <br> ಒಳಗೆ ಹೊರಗೆ ತೋರುತಿಹುದು ಅಳಿದ ವಸ್ತು ಮುಟ್ಟದಿಹುದು <br> ಕಳವಳಂಗೆ ಎರಡು ಗುಣವ ತೋರಿ ಮೆರೆವುದು <br> ತಿಳಿದು ನೋಡೆ ಕೈಗೆ ಸಿಕ್ಕಿ ಒಳಗೆ ಬಯಲ ತೋರುತಿಹುದು <br> ಪ್ರಣವ ಒಂದು ಕೋಟಿ ನುಂಗಿ ಉಗುಳಿತಿಪ್ಪುದೋಂ ಎಂದು ||3|| <br> ತತ್ತಿಯಾದ ಬ್ರಹ್ಮನೀಗೆ ದಿಕ್ಕು ಅಖಿಲಾಂಡವೆಲ್ಲ <br> ಹೆತ್ತ ತಂದೆಗಾದವನೆ ನಿತ್ಯವುಳ್ಳವ <br> ಸತ್ತು ಹುಟ್ಟಲಿಲ್ಲವೆಂದು ಅತ್ತ ನೊಡಿ ಇತ್ತ ತಿರುಗಿ <br> ತತ್ತಿಯೊಳಗೆ ಬೆಳೆದವೆಲ್ಲ ಸತ್ತವೆನ್ನುತ <br> ಸತ್ತು ಹೋದ ದೀಪದಂತೆ ಉತ್ಪತ್ತಿಯಾದವಗೆ <br> ಸತ್ತು ಸತ್ತು ಹುಟ್ಟುವುದು ತಪ್ಪದೆನ್ನುತ <br> ಎತ್ತಿ ಜಗವ ನುಂಗಿ ತನ್ನ ಹೊಟ್ಟೆಯೊಳಿಂಬಿಟ್ಟುಕೊಂಡು <br> ಕತ್ತಲೆಗೆ ಕರ್ತೃವೆಂಬ ಜಗವಸತ್ಯ ಕೇಳಿರೋ ಎಂದು ||4|| <br> ಪಂಕಜನ ತಾಯಿ ಸುತನ ಅಂಕದಲ್ಲಿ ಹುಟ್ಟಿ ಜಗವ <br> ಮಂಕು ಮಾಡುತಿಪ್ಪ ಮಾಯೆ ಹತ್ತು ಶಂಕೆಯ <br> ಶಂಕೆಕಾರ ಶತ್ರುಮಿತ್ರರಿಬ್ಬರಿಗಾಧಾರವೆಂದು <br> ಕುಂಕರದಿಪ್ಪತ್ತೊಂದು ಕೋಟಿ ಪಾಶವು <br> ಓಂಕಾರದೊಳಗೆ ಪುಟ್ಟಿ ಓಂಕಾರದೊಳಗೆ ಬೆಳೆದು <br> ಓಂಕಾರದೀ ಜಗವ ಎತ್ತಿ ಮೆರೆವುದೋ ಎಂದು ||5|| <br> ಪ್ರಣವ ಒಂದರೊಳಗೆ ಒಂದು ಕೋಟಿಯನ್ನು ತೋರಿ ಪಡೆಯ (ಕಡೆಯ?) <br> ಕುಣಿಕೆಯೊಳಗೆ ಎಂಟು ಕೋಟಿಯನ್ನು ತೋರುತ <br> ತೃಣವ ಹಿಡಿದು ಬರೆಯುತಿಪ್ಪ ಒಂದು ರೋಮ ಕೂಪದಲ್ಲಿ <br> ಕುಣಿಕೆಯೊಳಗೆ ಜಗದ ಜೀವರಾಶಿ ಎಲ್ಲವ <br> ಸುಳಿದ ವಿಷ್ಣು ಬ್ರಹ್ಮನೆಂಬ ಹಣೆಯ ಕಣ್ಣ ರುದ್ರನೆಂಬ <br> ಮಣೆಯಗಾರರೆಪ್ಪತ್ತೇಳು ಕೋಟಿ ಸಂಖ್ಯೆಯು <br> ಹಣೆಯ ಕಾಣದವರ ಕೀಲಿನೆಣಿಕೆಯಲ್ಲಿ ಹೊಲಬುದಪ್ಪಿ <br> ಪ್ರಣವ ಒಂದು ಕೇಳುತಿಪ್ಪ ಪರಬ್ರಹ್ಮ ಓಂ ಎಂದು ||6|| <br> ನಳಿನಜಾಂಡವೊಂದರೊಳಗೆ ಭುವನ ಪದಿನಾಲ್ಕು ಬಸು <br> ರೊಳಗೆ ಇಂತು ತಮ್ಮ ಸುಳಿ ನಾಭಿ ಕಮಲ ಮಧ್ಯದಿ <br> ತಿಳಿದು ನೋಡು ಇತ್ತ ಕೆಳಗೆ ಪಾದ ಮೇಲೆ ಮಸ್ತಕವು <br> ತೊಳಲಿ ಕಾಣೆ ವೇದವೆಂದು ಬಳಲಿ ಬಳಲದೆ <br> ಪ್ರಳಯ ಕೋಟಿ ಪ್ರಾಣಿಗಳಿಗೆ ಹೊಳವುಗಾಣಲೀಸದಂತೆ <br> ಬೆಳೆದು ಹೋಗುವ ಗತಿಯೆಂಬುದಿತ್ತಲರಿಸುತ <br> ಕಳವಿನವರು ಬಂದು ಇಳೆಯ ಮೇಲೆ ನಿಂದು <br> ಬಿಳಿಗಿರಿವಾಸ ತಿರುಮಲೇಶ ಆದಿಕೇಶವ ತಾನೆಯೆಂದು ||7|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>eraḍu sāvirada jihveyuraga pogaḷida hariye ||pa||| <br> parañjyōti parabrahma paramapuruṣa ōṁ endu <br> huṭṭu baṇṇa ondaroḷage kaṭṭu baṇṇa ondu māḍi <br> kaṭṭi kuṭṭi kāsi karagi mūru baṇṇava <br> muṭṭi māḍi nālku baṇṇa oppavikki adara mēle <br> gaṭṭiyāgi nelege nintavaidu baṇṇavu <br> sṛṣṭiyārēḷu baṇṇa eṇṭu ombattaroḷage <br> neṭṭane hattu hannondu hanneraḍu tōruva <br> ghaṭṭi hadimūru hadinālku hadinaidarinda <br> kaṭṭakaḍege ninda hadināru baṇṇa ōṁ endu ||1|| <br> bhadrakamba ondaroḷage uddavāda koneya mēle <br> siddhiyāda ciguru hūvu kāyi haṇṇanu <br> meddu hōda pakṣi bandu haddu hiḍidu uddaketti <br> buddhi hīnanāgi beḷedu dharege bidduda <br> kaddu mattobba tarutidda dāriyannu kaṭṭi <br> oddu hiḍidu guddi nūki seḷedukoṇḍuda <br> sādhyavāyitendu tanna manege tandu satige koḍalu <br> śuddhavāgi suṭṭu maḍagaleddu hāri hōyitendu ||2|| <br> tiḷiyutihudu tiḷiyadihudu beḷeyutihudu beḷeyadihudu <br> hoḷeyutihudu hoḷeyadihudu suḷiyadihudu <br> tiḷida nālku dikkinali hoḷedu eṇṭu dikka tōri <br> baḷasi sutta tirugutihudu baḷali baḷalade <br> oḷage horage tōrutihudu aḷida vastu muṭṭadihudu <br> kaḷavaḷaṅge eraḍu guṇava tōri merevudu <br> tiḷidu nōḍe kaige sikki oḷage bayala tōrutihudu <br> praṇava ondu kōṭi nuṅgi uguḷitippudōṁ endu ||3|| <br> tattiyāda brahmanīge dikku akhilāṇḍavella <br> hetta tandegādavane nityavuḷḷava <br> sattu huṭṭalillavendu atta noḍi itta tirugi <br> tattiyoḷage beḷedavella sattavennuta <br> sattu hōda dīpadante utpattiyādavage <br> sattu sattu huṭṭuvudu tappadennuta <br> etti jagava nuṅgi tanna hoṭṭeyoḷimbiṭṭukoṇḍu <br> kattalege kartṛvemba jagavasatya kēḷirō endu ||4|| <br> paṅkajana tāyi sutana aṅkadalli huṭṭi jagava <br> maṅku māḍutippa māye hattu śaṅkeya <br> śaṅkekāra śatrumitraribbarigādhāravendu <br> kuṅkaradippattondu kōṭi pāśavu <br> ōṅkāradoḷage puṭṭi ōṅkāradoḷage beḷedu <br> ōṅkāradī jagava etti merevudō endu ||5|| <br> praṇava ondaroḷage ondu kōṭiyannu tōri paḍeya (kaḍeya?) <br> kuṇikeyoḷage eṇṭu kōṭiyannu tōruta <br> tṛṇava hiḍidu bareyutippa ondu rōma kūpadalli <br> kuṇikeyoḷage jagada jīvarāśi ellava <br> suḷida viṣṇu brahmanemba haṇeya kaṇṇa rudranemba <br> maṇeyagārareppattēḷu kōṭi saṅkhyeyu <br> haṇeya kāṇadavara kīlineṇikeyalli holabudappi <br> praṇava ondu kēḷutippa parabrahma ōṁ endu ||6|| <br> naḷinajāṇḍavondaroḷage bhuvana padinālku basu <br> roḷage intu tamma suḷi nābhi kamala madhyadi <br> tiḷidu nōḍu itta keḷage pāda mēle mastakavu <br> toḷali kāṇe vēdavendu baḷali baḷalade <br> praḷaya kōṭi prāṇigaḷige hoḷavugāṇalīsadante <br> beḷedu hōguva gatiyembudittalarisuta <br> kaḷavinavaru bandu iḷeya mēle nindu <br> biḷigirivāsa tirumalēśa ādikēśava tāneyendu ||7|| <br></p>
        </body>
        </html>
        