
        <html>
        <head>
        <title>māḍu dāna dharma para upakārada mareyadireccarike</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಮಾಡು ದಾನ ಧರ್ಮ ಪರ ಉಪಕಾರದ ಮರೆಯದಿರೆಚ್ಚರಿಕೆ (māḍu dāna dharma para upakārada mareyadireccarike)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಮಾಡು ದಾನ ಧರ್ಮ ಪರ ಉಪಕಾರದ ಮರೆಯದಿರೆಚ್ಚರಿಕೆ <br> ಕೇಡು ನೆನೆಯಬೇಡ ನಂಬಿದವರ ಮೇಲೆ ಕೆಡುವೆ ನೀನೆಚ್ಚರಿಕೆ <br> ಬಾಳು ಬದುಕು ಸಿರಿ ಇರುವಾಗ ಬಂಧುಬಳಗಗಳೆಚ್ಚರಿಕೆ <br> ಹಾಳು ಸಂಸಾರಕ್ಕೆ ಹಲವರ ಬಾಯ್ಗಳ ಬಡಿಯದಿರೆಚ್ಚರಿಕೆ ||1|| <br> ಮೂಢರ ಒಡನಾಡಿ ಮುಂದೆ ಕೆಡಲು ಬೇಡ ಮೋಸ ನೋಡೆಚ್ಚರಿಕೆ <br> ನಾಡೊಳು ಸುಜನರ ನೋಡಿ ನಡೆ ಕಂಡ್ಯ ನಟನೆ ಬೇಡೆಚ್ಚರಿಕೆ ||2|| <br> ಚೆನ್ನಾಗಿ ಬದುಕಿದೆ ಗಳಿಸಿದೆ ನಾನೆಂಬ ಹೆಮ್ಮೆ ಬೇಡೆಚ್ಚರಿಕೆ <br> ನಿನ್ನಾಯು ಮುಗಿಯಲು ಯಮದೂತರು ಬಂದು ಎಳೆಯುವರೆಚ್ಚರಿಕೆ ||3|| <br> ಹೆಣ್ಣು ಹೊನ್ನು ಮಣ್ಣು ನಿನ್ನನಗಲಿ ಹೋಗುವರೆಚ್ಚರಿಕೆ <br> ಮುನ್ನ ಮಾಡಿದ ಪುಣ್ಯ ಬೆನ್ನತ್ತಿ ಬರುವುದು ಮುಂದೆ ನೋಡೆಚ್ಚರಿಕೆ ||4|| <br> ಒಬ್ಬರಂತೆಲ್ಲರ ನೋಡು ಸತ್ಕರ್ಮದಿ ಉಬ್ಬ ಬೇಡೆಚ್ಚರಿಕೆ <br> ಕಬ್ಬುಬಿಲ್ಲನ ಪಿತನ ಏಕಾಂತ ಭಾವದಿ ನೆರೆನಂಬು ಎಚ್ಚರಿಕೆ ||5|| <br> ತಿಂದೋಡಿ ಬಂಧುಬಳಗ ತಪ್ಪಿಸಿಕೊಂಬರೆಂದು ನೋಡೆಚ್ಚರಿಕೆ <br> ಎಂದೆಂದು ಅಗಲದ ಬಂಧು ಶ್ರೀಹರಿ ನಮಗೆಂದು ನೋಡೆಚ್ಚರಿಕೆ ||6|| <br> ಕಾಲನ ದೂತರು ಯಾವಾಗ ಎಳೆವರೊ ಕಾಣದು ಎಚ್ಚರಿಕೆ <br> ಬೇಲೂರು ಪುರವಾಸ ನೆಲೆಯಾದಿಕೇಶವನಾಳಾಗು ಎಚ್ಚರಿಕೆ ||7|| <br> <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>māḍu dāna dharma para upakārada mareyadireccarike <br> kēḍu neneyabēḍa nambidavara mēle keḍuve nīneccarike <br> bāḷu baduku siri iruvāga bandhubaḷagagaḷeccarike <br> hāḷu saṁsārakke halavara bāygaḷa baḍiyadireccarike ||1|| <br> mūḍhara oḍanāḍi munde keḍalu bēḍa mōsa nōḍeccarike <br> nāḍoḷu sujanara nōḍi naḍe kaṇḍya naṭane bēḍeccarike ||2|| <br> cennāgi badukide gaḷiside nānemba hemme bēḍeccarike <br> ninnāyu mugiyalu yamadūtaru bandu eḷeyuvareccarike ||3|| <br> heṇṇu honnu maṇṇu ninnanagali hōguvareccarike <br> munna māḍida puṇya bennatti baruvudu munde nōḍeccarike ||4|| <br> obbarantellara nōḍu satkarmadi ubba bēḍeccarike <br> kabbubillana pitana ēkānta bhāvadi nerenambu eccarike ||5|| <br> tindōḍi bandhubaḷaga tappisikombarendu nōḍeccarike <br> endendu agalada bandhu śrīhari namagendu nōḍeccarike ||6|| <br> kālana dūtaru yāvāga eḷevaro kāṇadu eccarike <br> bēlūru puravāsa neleyādikēśavanāḷāgu eccarike ||7|| <br> <br></p>
        </body>
        </html>
        