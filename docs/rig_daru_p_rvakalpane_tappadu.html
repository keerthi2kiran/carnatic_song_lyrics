
        <html>
        <head>
        <title>ārigādaru pūrvakalpane tappadu</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಆರಿಗಾದರು ಪೂರ್ವಕಲ್ಪನೆ ತಪ್ಪದು (ārigādaru pūrvakalpane tappadu)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಆರಿಗಾದರು ಪೂರ್ವಕಲ್ಪನೆ ತಪ್ಪದು <br> ಬೇರೆ ಬಯಸಿದರೆ ಬರಲರಿಯದಯ್ಯ <br> ರಾಮಚಂದ್ರನ ಸೇವೆ ಮಾಡಿ ಮೆಚ್ಚಿಸಿ ಮಹಾ <br> ತಾಮಸನ ಗರ್ವವನು ಮುರಿದು ಬಂದ <br> ರೋಮಕೋಟಿ ಲಿಂಗನೆನಿಸಿದ ಹನುಮನಿಗೆ ಹೊರಗೆ <br> ಗ್ರಾಮಗಳ ಕಾಯ್ದುಕೊಂಡಿಹುದೆ ಮನೆಯಾಯ್ತು ||1|| <br> ಸುರಪತಿಯ ಗೆದ್ದು ಸುಧೆಯನು ತಂದು ಮಾತೆಯ <br> ಸೆರೆಯ ಪರಿಹರಿಸಿ ಬಹು ಭಕ್ತನೆನಿಸಿ <br> ಹರಿಗೆ ವಾಹನನಾಗಿ ಹದಿನಾಲ್ಕು ಲೋಕವ <br> ಚರಿಸಿದ ಗರುಡನಿಗೆ ಮನೆ ಮರದ ಮೇಲಾಯ್ತು ||2|| <br> ಪೊಡವಿ ಭಾರವ ಪೊತ್ತು ಮೃಡಗೆ ಭೂಷಣನಾಗಿ <br> ಹೆಡೆಯೊಳಗೆ ಮಾಣಿಕ್ಯವಿಟ್ಟುಕೊಂಡು <br> ಬಿಡದೆ ಶ್ರೀ ಹರಿಗೆ ಹಾಸಿಗೆಯಾದ ಫಣಿಪತಿಗೆ <br> ಅಡವಿಯೊಳಗಣ ಹುತ್ತು ಮನೆಯಾಯಿತಯ್ಯ ||3|| <br> ಮೂರು ಲೋಕದ ಒಡೆಯ ಮುಕ್ಕಣ್ಣನೆಂಬಾತ <br> ಸಾರುತಿದೆ ಸಟೆಯಲ್ಲ ವೇದವಾಕ್ಯ <br> ಪಾರ್ವತೀ ಪತಿಯಾದ ಕೈಲಾಸದೊಡೆಯನಿಗೆ <br> ಊರ ಹೊರಗಣ ಮಸಣ ಮನೆಯಾಯಿತಯ್ಯ||4|| <br> ಮೀರಲಳವಲ್ಲವೋ ಮುನ್ನ ಮಾಡಿದ್ದುದನು <br> ಯಾರು ಪರಿಹರಿಸಿಕೊಂಬವರಿಲ್ಲವೊ <br> ಮಾರ ಪಿತ ಕಾಗಿನೆಲೆಯಾದಿಕೇಶವರಾಯ <br> ಕಾರಣಕೆ ಕರ್ತ ನೀ ಕಡೆ ಹಾಯಿಸಯ್ಯ ||5|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>ārigādaru pūrvakalpane tappadu <br> bēre bayasidare baralariyadayya <br> rāmacandrana sēve māḍi meccisi mahā <br> tāmasana garvavanu muridu banda <br> rōmakōṭi liṅganenisida hanumanige horage <br> grāmagaḷa kāydukoṇḍihude maneyāytu ||1|| <br> surapatiya geddu sudheyanu tandu māteya <br> sereya pariharisi bahu bhaktanenisi <br> harige vāhananāgi hadinālku lōkava <br> carisida garuḍanige mane marada mēlāytu ||2|| <br> poḍavi bhārava pottu mṛḍage bhūṣaṇanāgi <br> heḍeyoḷage māṇikyaviṭṭukoṇḍu <br> biḍade śrī harige hāsigeyāda phaṇipatige <br> aḍaviyoḷagaṇa huttu maneyāyitayya ||3|| <br> mūru lōkada oḍeya mukkaṇṇanembāta <br> sārutide saṭeyalla vēdavākya <br> pārvatī patiyāda kailāsadoḍeyanige <br> ūra horagaṇa masaṇa maneyāyitayya||4|| <br> mīralaḷavallavō munna māḍiddudanu <br> yāru pariharisikombavarillavo <br> māra pita kāgineleyādikēśavarāya <br> kāraṇake karta nī kaḍe hāyisayya ||5|| <br></p>
        </body>
        </html>
        