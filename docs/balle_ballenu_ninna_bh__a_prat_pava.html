
        <html>
        <head>
        <title>balle ballenu ninna bhāḷa pratāpava</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಬಲ್ಲೆ ಬಲ್ಲೆನು ನಿನ್ನ ಭಾಳ ಪ್ರತಾಪವ (balle ballenu ninna bhāḷa pratāpava)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಬಲ್ಲೆ ಬಲ್ಲೆನು ನಿನ್ನ ಭಾಳ ಪ್ರತಾಪವ <br> ಎಲ್ಲಾ ಲೋಕ ಲೋಕದಿ <br> ಬಲ್ಲಿದವರ ಭಂಗಪಡಿಸಿದೆ ನಿನಗೆಣೆ| <br> ಯಿಲ್ಲ ಶನೈಶ್ಚರನೆ <br> ಹರಿಹರ ಬ್ರಹ್ಮಾದಿಗಳ ಭಂಗಪಡಿಸಿದೆ ಕರುಣವಿಲ್ಲದೆ ನಿನಗೆ| <br> ಹರಿಶ್ಚಂದ್ರ ನಳಚಕ್ರವರ್ತಿ ಷೋಡಶ ಮಹಾರಾಯ ಪಾಂಡ್ಯರ ದಣಿಸಿ|| <br> ತೋರಿಸಿದೆ ಮನೆ ಮನೆ ವಾರ್ತೆಗಳೆಲ್ಲವ ತಿರಿದುಂಡು ಮರುಳುಗೊಂಡು| <br> ಪರರ ಪೀಡಿಸಿ ಭ್ರಮೆಪಟ್ಟು ಲಜ್ಜೆಗೆಟ್ಟು ತಿರುಗುವಂದದಿ ಮಾಡಿದೆ ||1|| <br> ಕಟ್ಟಿದ ಪಶು ಕರೆಯದು ತಾನಾಡಿದ ಮಾತು ಕಟ್ಟದು ಸಭೆಯೊಳಗೆ| <br> ಮೆಟ್ಟಿದ ನೆಲ ಮುನಿವುದು ಹೊನ್ನ ಹಿಡಿದರೆ ಬಕ್ಕಟ್ಟಿ ಬಯಲಹುದು|| <br> ಉಟ್ಟದ್ದು ಹಾವಾಗಿ ಹರಿವುದು ಸಾಲಿಗರಟ್ಟುಳಿ ಘನವಹುದು| <br> ಮುಟ್ಟ ಹೇಸುವರು ಕುರುಹ ನಾರಿಯರು ನೆಂಟರಿಷ್ಟರೆ ಕಾಣರು ||2|| <br> ವಿದ್ಯೆ ಬುದ್ಧಿಗಳೇನು ಫಲವು ನೆನೆದ ಕಾರ್ಯ ಸಿದ್ಧಿಯಾಗದೆನಗೆ| <br> ಮುದ್ದು ಮುಖದಿ ಮಾರುತ್ತರವ ಕೊಡುವ ಸತಿ ಬದ್ಧದ್ವೇಷದಿ ಬೈವಳು|| <br> ಇದ್ದ ಮನುಜರ ಪಾಡೇನು ನೀ ಬಂದು ಹೊದ್ದಿದ ಮಾತ್ರದಲಿ| <br> ನಿದ್ದೆ ಹಸಿವು ಬಳಲಿಕೆ ದಟ್ಟದಾರಿದ್ರ್ಯವು ಕೈಗೊಂಬುದು ||3|| <br> ಒಳ್ಳೆಯದಾಗಿದ್ದ ಸಂಗಾತಿಯ ಸ್ನೇಹವೆಲ್ಲವನು ಬಿಡಿಸಿ| <br> ಅಲ್ಲಲ್ಲಿ ಕೊಡುವ ದಾನಿಗಳ ಮನದಿ ಪೊಕ್ಕು ಇಲ್ಲಿಲ್ಲ ಹೋಗೆನಿಸಿ|| <br> ಇಲ್ಲದ ಅಪವಾದ ಭಾಳ ಕಂಟಕರೋಗದಲ್ಲಿ ನೋಯಿಸಿ| <br> ಒಲ್ಲೆನೀ ಜನ್ಮವೆಂದೆನಿಸಿ ಸಾಧಿಸಿ ಕಡೆಯಲ್ಲಿ ಗುಣ ತೋರಿಸಿ ||4|| <br> ದೇಶದೇಶದ ರಾಯರ್ಗಳನೆಲ್ಲವನು ಪರದೇಶಿಗಳನು ಮಾಡಿದೆ| <br> ವಾಸವನೆ ಬಿಡಿಸಿ ತಿರುಗಿಸಿ ಗಾಸಿಯಿಂದಲೆ ನೋಯಿಸಿ || <br> ಶೇಷಶಯನ ಸರ್ವೇಶ ದೇವೇಶನೆ ಲೇಸು ಪಾಲಿಸೊ ಎನಗೆ| <br> ದೇಶದಂತರ್ಯಾಮಿ ನೆಲೆಯಾದಿಕೇಶವ ತೋಷದಿ ಸಲಹೊ ಎನ್ನ ||5|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>balle ballenu ninna bhāḷa pratāpava <br> ellā lōka lōkadi <br> ballidavara bhaṅgapaḍiside ninageṇe| <br> yilla śanaiścarane <br> harihara brahmādigaḷa bhaṅgapaḍiside karuṇavillade ninage| <br> hariścandra naḷacakravarti ṣōḍaśa mahārāya pāṇḍyara daṇisi|| <br> tōriside mane mane vārtegaḷellava tiriduṇḍu maruḷugoṇḍu| <br> parara pīḍisi bhramepaṭṭu lajjegeṭṭu tiruguvandadi māḍide ||1|| <br> kaṭṭida paśu kareyadu tānāḍida mātu kaṭṭadu sabheyoḷage| <br> meṭṭida nela munivudu honna hiḍidare bakkaṭṭi bayalahudu|| <br> uṭṭaddu hāvāgi harivudu sāligaraṭṭuḷi ghanavahudu| <br> muṭṭa hēsuvaru kuruha nāriyaru neṇṭariṣṭare kāṇaru ||2|| <br> vidye buddhigaḷēnu phalavu neneda kārya siddhiyāgadenage| <br> muddu mukhadi māruttarava koḍuva sati baddhadvēṣadi baivaḷu|| <br> idda manujara pāḍēnu nī bandu hoddida mātradali| <br> nidde hasivu baḷalike daṭṭadāridryavu kaigombudu ||3|| <br> oḷḷeyadāgidda saṅgātiya snēhavellavanu biḍisi| <br> allalli koḍuva dānigaḷa manadi pokku illilla hōgenisi|| <br> illada apavāda bhāḷa kaṇṭakarōgadalli nōyisi| <br> ollenī janmavendenisi sādhisi kaḍeyalli guṇa tōrisi ||4|| <br> dēśadēśada rāyargaḷanellavanu paradēśigaḷanu māḍide| <br> vāsavane biḍisi tirugisi gāsiyindale nōyisi || <br> śēṣaśayana sarvēśa dēvēśane lēsu pāliso enage| <br> dēśadantaryāmi neleyādikēśava tōṣadi salaho enna ||5|| <br></p>
        </body>
        </html>
        