
        <html>
        <head>
        <title>vyāsarāyara caraṇa kamala</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ವ್ಯಾಸರಾಯರ ಚರಣ ಕಮಲ (vyāsarāyara caraṇa kamala)</h1>
        <h2>Kannada Lyrics</h2>
        <p><b>ರಚನೆ:</b> ಪುರಂದರ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ವ್ಯಾಸರಾಯರ ಚರಣ ಕಮಲ<br>ಧ್ರುವತಾಳ<br>ವ್ಯಾಸರಾಯರ ಚರಣ ಕಮಲ ದರ್ಶನವೆನ- <br> ಗೇಸು ಜನ್ಮದ ಸುಕೃತ ಫಲದಿ ದೊರಕಿತೊ ಎನ್ನ <br> ಸಾಸಿರ ಕುಲಕೋಟಿ ಪಾವನವಾಯಿತು- <br> ಶ್ರೀಶನ ಭಜಿಸುವುದಕಧಿಕಾರಿ ನಾನಾದೆ <br> ದೋಷರಹಿತನಾದ ಪುರಂದರವಿಠಲನ <br> ದಾಸರ ಕರುಣವು ಎನ್ನ ಮೇಲೆ ಇರಲಾಗಿ ||೧|| <br> <br> ಮಟ್ಟತಾಳ <br> ಗುರು ಉಪದೇಶವಿಲ್ಲದ ಜ್ಞಾನವು <br> ಗುರು ಉಪದೇಶÀವಿಲ್ಲದ ಸ್ನಾನವು <br> ಗುರು ಉಪದೇಶವಿಲ್ಲದ ಧ್ಯಾನವು <br> ಗುರು ಉಪದೇಶವಿಲ್ಲದ ಜಪವು <br> ಗುರು ಉಪದೇಶವಿಲ್ಲದ ತಪವು <br> ಗುರು ಉಪದೇಶವಿಲ್ಲದ ಮಂತ್ರ <br> ಗುರು ಉಪದೇಶವಿಲ್ಲದ ತಂತ್ರ <br> ಉರಗನ ಉಪವಾಸದಂತೆ ಕಾಣಿರೋ <br> ಗುರು ವ್ಯಾಸರಾಯರೆ ಕರುಣದಿಂದಲಿ ಎನಗೆ <br> ಪುರಂದರ ವಿಠಲನೇ ಪರನೆಂದರುಹಿ <br> ದುರಿತಭಯವನೆಲ್ಲ ಪರಿಹರಿಸಿದರಾಗಿ <br> ವರ ಮಹಾಮಂತ್ರ ಉಪದೇಶಿಸಿದರಾಗಿ ||೨|| <br> <br> ರೂಪಕ ತಾಳ <br> ಅಂಕಿತವಿಲ್ಲದ ದೇಹ ನಿಷೇಧ <br> ಅಂಕಿತವಿಲ್ಲದ ಕಾವ್ಯ ಶೋಭಿಸದು <br> ಅಂಕಿತವಿಲ್ಲದೆ ಇರಬಾರದೆಂದು ಚ- <br> ಕ್ರಾಂಕಿತವನು ಮಾಡಿ ಎನ್ನಂಗಕೆ – <br> ಪಂಕಜ ನಾಭ ಶ್ರೀ ಪುರಂದರ ವಿಠಲನ <br> ಅಂಕಿತವೆನಗಿತ್ತ ಗುರವ್ಯಾಸ ಮುನಿ ರಾಯ ||೩|| <br> <br> ಝಂಪೆ ತಾಳ <br> ನ್ಯಾಯಾಮೃತ ತರ್ಕತಾಂಡವ ಚಂದ್ರಿಕೆ <br> ನ್ಯಾಯ ಗ್ರಂಥವ ರಚಿಸಿ ತನ್ನ ಭಕ್ತರಿಗಿತ್ತು <br> ಮಾಯಾವಾದಿ ಮೊದಲಾದಿಪ್ಪತ್ತೊಂದು ಕುಭಾಷ್ಯರ <br> ಬಾಯ ಮುದ್ರಿಸಿದೆ ಮಧ್ವರಾಯ ಕರುಣದಿಂದ <br> ಶ್ರೀಯರಸ ಪುರಂದರ ವಿಠಲನ ದಾಸರೊಳು <br> ನಾಯಕನೆಂದೆನಿಸಿದೆ ಗುರುವ್ಯಾಸ ಮುನಿರಾಯ ||೪|| <br> <br> ತ್ರಿವಿಡ ತಾಳ <br> ಶೇಷಾವೇಶ ಪ್ರಹ್ಲಾದನವತಾರವೆನಿಸಿದೆ <br> ವ್ಯಾಸರಾಯನೆಂಬ ಪೆಸರು ನಿನಗೆಂದಂತೆ <br> ದೇಶಾಧಿಪಗೆ ಬಂದ ಕುಹುಯೋಗವನು ನೂಕಿ- <br> ನೀ ಸಿಂಹಾಸನವೇರಿ ಮೆರೆದೆ ಜಗವರಿಯೆ: <br> ವ್ಯಾಸಾಬ್ಧಿಯನು ಬಲಿಸಿ ಕಾಶೀದೇಶದೊಳೆಲ್ಲ <br> ಭಾಸುರ ಕೀರ್ತಿಯನು ಪಡೆದೆ ನೀ ಗುರು ರಾಯ <br> ವಾಸುದೇವ ಪುರಂದರ ವಿಠಲನ ದಾಸರೊಳು <br> ಲೇಶ ನಿನ್ನಂತೆ ವೆಗ್ಗಳರ ಕಾಣೆನು ನಾನು ||೫|| <br> <br> ಧ್ರುವ ತಾಳ <br> ಸಿರಿ ನಾರಾಯಣ ಯೋಗಿ ಶ್ರೀ ಪಾದರಾಯರಲ್ಲಿ <br> ವರವಿದ್ಯಾಭ್ಯಾಸವ ಮಾಡಿದೆ ನೀನು <br> ಧರೆಯೊಳು ವಿಜಯೀಂದ್ರÀ-ವಾದಿರಾಜರೆಂಬ <br> ಪರಮಶಿಷ್ಯರ ಪಡೆದು ಮೆರೆದ ಕೀರುತಿಯ: <br> ಸುರೇಂದ್ರರು ಪುತ್ರ ಭಿಕ್ಷೆ ಬೇಡೆ ವಿಜಯೀಂದ್ರನ <br> ಕರುಣಿಸಿ ಮಠವನುದ್ಧರಿಸಿದ ಕಾರಣ <br> ಗುರುವ್ಯಾಸರಾಯರೆ ಪರಮ ಗುರುಗಳು <br> ಪುರಂದರ ವಿಠಲ ಪರದೈವ ಜಗಕೆ ಕಾಣಿರೊ ||೬|| <br> <br> ತ್ರಿವಿಡಿ ತಾಳ <br> ವರಮಧ್ವಮತವೆಂಬ ಸಾಗರದೊಳು ಅವ- <br> ತರಿಸಿದೆ ಪೂರ್ಣ ಚಂದ್ರಮನಂತೆ ನೀನು <br> ದರೆಯೊಳು ಬ್ರಹ್ಮಣ್ಯರ ಕುವರನೆಂದೆನಿಸಿದೆ ನೀನು <br> ಪುರಂದರ ವಿಠಲನ ಕರುಣವ ಪಡೆದೆ <br> ಕರುಣಾಕರನವ ಪರನೆಂದು ಅರುಹಲು <br> ದುರಿತಗಳೆಲ್ಲವ ಪರಿಹರಿಸಿಕೊಂಡೆ ನಾನು ||೭|| <br> <br> ಅಟ್ಟ ತಾಳ <br> ಈಸು ಮುನಿಗಳಿದ್ದರೇನ ಮಾಡಿದರಯ್ಯ <br> ವ್ಯಾಸರಾಯ ಮಧ್ವಮತವನುದ್ಧರಿಸಿದ <br> ಕಾಶೀ ಗದಾಧರ ಮಿಶ್ರನ ಸೋಲಿಸಿ <br> ದಾಸನ್ನ ಮಾಡಿಕೊಂಡ ಧಾರುಣಿಯೊಳಗೆ <br> ಕಾಶೀ ಮಿಶ್ರ ಪಕ್ಷದರ ವಾಜಪೇಯ ನಾ- <br> ರಸಿಂಹ ಲಿಂಗಣ್ಣ ಮಿಶ್ರ ಮೊದಲಾದ ವಿ- <br> ದ್ವಾಂಸರು ನೂರೆಂಟು ಮಂದಿ ಬರಲು <br> ಜೈಸಿದೆ ಜಯಪತ್ರವ ಕೊಂಡು ಮೆರೆದೆ- <br> ವಾಸುದೇವ ಗೋಪಾಲ ಕೃಷ್ಣನಿಗೆ ವಿ- <br> ಭೂಷಣವನು ಮಾಡಿ ಹಾಕಿಸಿದೆ- <br> ಶ್ರೀಶ ಶ್ರೀ ಪುರಂದರ ವಿಠಲರಾಯನನು <br> ಈಶ ಬೊಮ್ಮ ಇಂದ್ರಾದಿಗಳಿಗೆ <br> ಈಶನೆಂದು ಡಂಗುರ ಪೊಯಿಸಿ ಮೆರೆದೆ ಜಗವರಿಯೆ <br> ದಾಸರೊಳು ನೀ ಸಮರ್ಥನು ಸಂನ್ಯಾಸಿ ಶಿರೋಮಣಿ ||8|| <br> <br> ಆದಿ ತಾಳ <br> ಮಾನಸ ಪೂಜೆಯನ್ನು ನೀ ಮಾಡೆ <br> ದಾನವಾಂತಕ ರಂಗನು ಮೆಚ್ಚಿ <br> ತಾನೆ ಬಂದ ಗೋಪಾಲ ಕೃಷ್ಣ <br> ಜ್ಞಾನಿಗಳರಸನೆ ಗುರು ವ್ಯಾಸರಾಯ <br> ಏನೆಂಬೆನು ನಿನ್ನ ಮಹಿಮೆಯನು <br> ಶ್ರೀನಿವಾಸ ಪುರಂದರ ವಿಠಲನ <br> ಗಾನವ ಮಾಡುತ ಆಡುತ ಪಾಡುತ <br> ಏನೆಂಬೆ ನಿಮ್ಮ ಮಹಿಮೆಯನಾವ ಬಲ್ಲನು? ||9|| <br> <br> ಜತೆ <br> ಗುರ ವ್ಯಾಸರಾಯ ಚರಣವೆನಗೆ ಗತಿ <br> ಪುರಂದರ ವಿಠಲನ ಅರಿತೆ ಇವರಿಂದ||</p>
        <h2>English Lyrics</h2>
        <p><b>Composer:</b> Purandara Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>vyāsarāyara caraṇa kamala<br>dhruvatāḷa<br>vyāsarāyara caraṇa kamala darśanavena- <br> gēsu janmada sukṛta phaladi dorakito enna <br> sāsira kulakōṭi pāvanavāyitu- <br> śrīśana bhajisuvudakadhikāri nānāde <br> dōṣarahitanāda purandaraviṭhalana <br> dāsara karuṇavu enna mēle iralāgi ||1|| <br> <br> maṭṭatāḷa <br> guru upadēśavillada jñānavu <br> guru upadēśaÀvillada snānavu <br> guru upadēśavillada dhyānavu <br> guru upadēśavillada japavu <br> guru upadēśavillada tapavu <br> guru upadēśavillada mantra <br> guru upadēśavillada tantra <br> uragana upavāsadante kāṇirō <br> guru vyāsarāyare karuṇadindali enage <br> purandara viṭhalanē paranendaruhi <br> duritabhayavanella pariharisidarāgi <br> vara mahāmantra upadēśisidarāgi ||2|| <br> <br> rūpaka tāḷa <br> aṅkitavillada dēha niṣēdha <br> aṅkitavillada kāvya śōbhisadu <br> aṅkitavillade irabāradendu ca- <br> krāṅkitavanu māḍi ennaṅgake – <br> paṅkaja nābha śrī purandara viṭhalana <br> aṅkitavenagitta guravyāsa muni rāya ||3|| <br> <br> jhampe tāḷa <br> nyāyāmṛta tarkatāṇḍava candrike <br> nyāya granthava racisi tanna bhaktarigittu <br> māyāvādi modalādippattondu kubhāṣyara <br> bāya mudriside madhvarāya karuṇadinda <br> śrīyarasa purandara viṭhalana dāsaroḷu <br> nāyakanendeniside guruvyāsa munirāya ||4|| <br> <br> triviḍa tāḷa <br> śēṣāvēśa prahlādanavatāraveniside <br> vyāsarāyanemba pesaru ninagendante <br> dēśādhipage banda kuhuyōgavanu nūki- <br> nī siṁhāsanavēri merede jagavariye: <br> vyāsābdhiyanu balisi kāśīdēśadoḷella <br> bhāsura kīrtiyanu paḍede nī guru rāya <br> vāsudēva purandara viṭhalana dāsaroḷu <br> lēśa ninnante veggaḷara kāṇenu nānu ||5|| <br> <br> dhruva tāḷa <br> siri nārāyaṇa yōgi śrī pādarāyaralli <br> varavidyābhyāsava māḍide nīnu <br> dhareyoḷu vijayīndraÀ-vādirājaremba <br> paramaśiṣyara paḍedu mereda kīrutiya: <br> surēndraru putra bhikṣe bēḍe vijayīndrana <br> karuṇisi maṭhavanuddharisida kāraṇa <br> guruvyāsarāyare parama gurugaḷu <br> purandara viṭhala paradaiva jagake kāṇiro ||6|| <br> <br> triviḍi tāḷa <br> varamadhvamatavemba sāgaradoḷu ava- <br> tariside pūrṇa candramanante nīnu <br> dareyoḷu brahmaṇyara kuvaranendeniside nīnu <br> purandara viṭhalana karuṇava paḍede <br> karuṇākaranava paranendu aruhalu <br> duritagaḷellava pariharisikoṇḍe nānu ||7|| <br> <br> aṭṭa tāḷa <br> īsu munigaḷiddarēna māḍidarayya <br> vyāsarāya madhvamatavanuddharisida <br> kāśī gadādhara miśrana sōlisi <br> dāsanna māḍikoṇḍa dhāruṇiyoḷage <br> kāśī miśra pakṣadara vājapēya nā- <br> rasiṁha liṅgaṇṇa miśra modalāda vi- <br> dvāṁsaru nūreṇṭu mandi baralu <br> jaiside jayapatrava koṇḍu merede- <br> vāsudēva gōpāla kṛṣṇanige vi- <br> bhūṣaṇavanu māḍi hākiside- <br> śrīśa śrī purandara viṭhalarāyananu <br> īśa bomma indrādigaḷige <br> īśanendu ḍaṅgura poyisi merede jagavariye <br> dāsaroḷu nī samarthanu sannyāsi śirōmaṇi ||8|| <br> <br> ādi tāḷa <br> mānasa pūjeyannu nī māḍe <br> dānavāntaka raṅganu mecci <br> tāne banda gōpāla kṛṣṇa <br> jñānigaḷarasane guru vyāsarāya <br> ēnembenu ninna mahimeyanu <br> śrīnivāsa purandara viṭhalana <br> gānava māḍuta āḍuta pāḍuta <br> ēnembe nimma mahimeyanāva ballanu? ||9|| <br> <br> jate <br> gura vyāsarāya caraṇavenage gati <br> purandara viṭhalana arite ivarinda||</p>
        </body>
        </html>
        