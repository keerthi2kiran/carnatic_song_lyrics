
        <html>
        <head>
        <title>sālade ninnadondu divyanāma- a</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಸಾಲದೆ ನಿನ್ನದೊಂದು ದಿವ್ಯನಾಮ- ಅ (sālade ninnadondu divyanāma- a)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಸಾಲದೆ ನಿನ್ನದೊಂದು ದಿವ್ಯನಾಮ- ಅ <br> ಕಾಲ ಮೃತ್ಯುವಿನ ಗಂಟಲಗಾಣ ಹರಿಯೆ <br> ರಣದೊಳಗೆ ಅಂಗಾಂಗ ಖಂಡತುಂಡಾಗಿ ಪ್ರತಿ <br> ರಣವನುತ್ತರಿಸಿ ಮರಣವ ತಾಳಿರೆ <br> ಪ್ರಣವ ಗೋಚರ ನೀನು ಗೋಚರಿಸಿ ಬಂದೆನ್ನ <br> ಹೆಣಕೆ ಪ್ರಾಣವ ಪ್ರಯೋಗಿಸಿದಂತರಾತ್ಮ ||1|| <br> ಕುಂತದಿಂ ತೂಂತುಗೊಂಡೆನ್ನ ಬೆನ್ನಿಂದಿಳಿವ <br> ಸಂತತ ನೆತ್ತರನೊರಸಿ ಬಿಸುಟೆ <br> ತಿಂತ್ರಿಣಿಯ ಮರದಡಿಯೆ ಹಾವು ಕಡಿದೊರಗಿರಲು <br> ಮಂತ್ರಿಸಿ ಮನೆಗೆ ಕಳುಹಿದೆ ಗರುಡಗಮನ ||2|| <br> ಕ್ಷೀಣ ದೇಹವ ಬಿಡುವೆನೆಂದು ಪಾಡಂಬಟ್ಟು <br> ತ್ರಾಣದಲಿ ಗರಳ ತೈಲವ ಸೇವಿಸೆ <br> ವೇಣುನಾದದಲಿ ಹಣೆಯನೇವರಿಸಿ ಪಂಚ <br> ಪ್ರಾಣ ಪ್ರತಿಷ್ಠೆಯ ಮಾಡಿದೆ ಮಹಾತ್ಮ ||3|| <br> ತಮ್ಮ ಹವಣನರಿಯದೆ ಕೊಬ್ಬಿದ ಪಿಶಾಚಿಗಳು <br> ತಮ್ಮ ಮನೆಗೊಂದೆ ಸಮ ಕಲ್ಲಲಿಟ್ಟು <br> ಹೆಮ್ಮಕ್ಕಳ ಬಾಧಿಸುವುದನು ಕಂಡು <br> ಬೊಮ್ಮಜಟ್ಟಿಗರ ಶಿರವರಿದೆ ನರಹರಿಯೆ ||4|| <br> ಓದಿ ಹೇಳಿದರೊಂದು ಕಥೆಯಾಗುತಿದೆ ಮಹಾಂ <br> ಬೋಧಿಶಯನನೆ ವೇದಶಾಸ್ತ್ರ ಮುಖದಿ <br> ಬಾಧಿಸುವ ದುರಿತಾಗ್ನಿಗಂಬು ಶ್ರೀ ಕಾಗಿನೆಲೆ <br> ಯಾದಿಕೇಶವ ನಾಮ ಸಂಕೀರ್ತನ ||5|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>sālade ninnadondu divyanāma- a <br> kāla mṛtyuvina gaṇṭalagāṇa hariye <br> raṇadoḷage aṅgāṅga khaṇḍatuṇḍāgi prati <br> raṇavanuttarisi maraṇava tāḷire <br> praṇava gōcara nīnu gōcarisi bandenna <br> heṇake prāṇava prayōgisidantarātma ||1|| <br> kuntadiṁ tūntugoṇḍenna bennindiḷiva <br> santata nettaranorasi bisuṭe <br> tintriṇiya maradaḍiye hāvu kaḍidoragiralu <br> mantrisi manege kaḷuhide garuḍagamana ||2|| <br> kṣīṇa dēhava biḍuvenendu pāḍambaṭṭu <br> trāṇadali garaḷa tailava sēvise <br> vēṇunādadali haṇeyanēvarisi pañca <br> prāṇa pratiṣṭheya māḍide mahātma ||3|| <br> tamma havaṇanariyade kobbida piśācigaḷu <br> tamma manegonde sama kallaliṭṭu <br> hemmakkaḷa bādhisuvudanu kaṇḍu <br> bommajaṭṭigara śiravaride narahariye ||4|| <br> ōdi hēḷidarondu katheyāgutide mahāṁ <br> bōdhiśayanane vēdaśāstra mukhadi <br> bādhisuva duritāgnigambu śrī kāginele <br> yādikēśava nāma saṅkīrtana ||5|| <br></p>
        </body>
        </html>
        