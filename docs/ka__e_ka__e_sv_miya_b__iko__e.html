
        <html>
        <head>
        <title>kaṇḍe kaṇḍe svāmiya bēḍikoṇḍe</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಕಂಡೆ ಕಂಡೆ ಸ್ವಾಮಿಯ ಬೇಡಿಕೊಂಡೆ (kaṇḍe kaṇḍe svāmiya bēḍikoṇḍe)</h1>
        <h2>Kannada Lyrics</h2>
        <p><b>ರಚನೆ:</b> ಪುರಂದರ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br>ಕಂಡೆ ಕಂಡೆ ಸ್ವಾಮಿಯ ಬೇಡಿಕೊಂಡೆ</p>
        <p><b>ಅನುಪಲ್ಲವಿ:</b><br><br> <br> ಕಂಡೆ ತಿರುಪತಿ ವೆಂಕಟೇಶನ ಕಾರಣಾತ್ಮಕ ಸಾರ್ವಭೌಮನ <br> ಕಾಮಿತಾರ್ಥಗಳೀವ ದೇವನ ಕರುಣಾನಿಧಿ ಎಂದೆನಿಸಿ ಮೆರೆವನ</p>
        <p><b>ಚರಣ:</b><br><br> <br> ಕೋಟಿಸೂರ್ಯ ಪ್ರಕಾಶವೆನಿಪ ಕಿರೀಟವನು ಮಸ್ತಕದಿ ಕಂಡೆನು <br> ನೋಟಕಾಶ್ಚರ್ಯವಾದ ನಗೆಮುಖನೊಸಲಿನಲಿ ತಿರುಮಣಿಯ ಕಂಡೆನು <br> ಸಾಟಿಯಿಲ್ಲದೆ ಚತುರ ಹಸ್ತದಿ ಶಂಖಚಕ್ರಗದಾಬ್ಜ ಕಂಡೆನು <br> ಬೂಟಕದ ಮಾತಲ್ಲ ಕೇಳಿರೋ ಭೂರಿದೈವರ ಗಂಡನಂಘ್ರಿಯ ||೧|| <br> <br> ತಪ್ಪುಕಾಣಿಕೆ ಕಪ್ಪವನು ಸಮಸ್ತದ್ವೀಪಗಳಿಂದಲಿ ತರಿಸುವ <br> ಉಪ್ಪು ಓಗರಗಳನೆ ಮಾರಿಸಿ ಉಚಿತದಿಂದಲಿ ಹಣವ ಗಳಿಸುವ <br> ಇಪ್ಪತ್ತು ದುಡ್ಡಿಗೆ ಸೇರು ತೀರ್ಥ ಒಪ್ಪದಲಿ ಕ್ರಯ ಮಾಡಿ ಕೊಡಿಸುವ <br> ಸರ್ಪಶಯನ ಸಾರ್ವಭೌಮನ ಅಪ್ಪ ವೆಂಕಟರಮಣನಂಘ್ರಿಯ ||೨|| <br> <br> ಉರದಿ ಶ್ರೀ ದೇವಿಯಳ ಕಂಡೆನು ಉನ್ನತದ ಕೌಸ್ತುಭವ ಕಂಡೆನು <br> ಗರುಡ ಕಿನ್ನರನಾರದಾದಿ ಗಂಧರ್ವರ ಎಡಬಲದಲಿ ಕಂಡೆನು <br> ತರತರದಿ ಭಕ್ತರಿಗೆ ವರಗಳ ಕರೆದು ಕೊಡುವುದ ನಿರತ ಕಂಡೆನು <br> ಶರಧಿಶಯನನ ಶೇಷಗಿರಿಯ ವರದ ಪುರಂದರವಿಠಲನಂಘ್ರಿಯ ||೩||</p>
        <h2>English Lyrics</h2>
        <p><b>Composer:</b> Purandara Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br>kaṇḍe kaṇḍe svāmiya bēḍikoṇḍe</p>
        <p><b>Anupallavi:</b><br><br> <br> kaṇḍe tirupati veṅkaṭēśana kāraṇātmaka sārvabhaumana <br> kāmitārthagaḷīva dēvana karuṇānidhi endenisi merevana</p>
        <p><b>Charanam:</b><br><br> <br> kōṭisūrya prakāśavenipa kirīṭavanu mastakadi kaṇḍenu <br> nōṭakāścaryavāda nagemukhanosalinali tirumaṇiya kaṇḍenu <br> sāṭiyillade catura hastadi śaṅkhacakragadābja kaṇḍenu <br> būṭakada mātalla kēḷirō bhūridaivara gaṇḍanaṅghriya ||1|| <br> <br> tappukāṇike kappavanu samastadvīpagaḷindali tarisuva <br> uppu ōgaragaḷane mārisi ucitadindali haṇava gaḷisuva <br> ippattu duḍḍige sēru tīrtha oppadali kraya māḍi koḍisuva <br> sarpaśayana sārvabhaumana appa veṅkaṭaramaṇanaṅghriya ||2|| <br> <br> uradi śrī dēviyaḷa kaṇḍenu unnatada kaustubhava kaṇḍenu <br> garuḍa kinnaranāradādi gandharvara eḍabaladali kaṇḍenu <br> tarataradi bhaktarige varagaḷa karedu koḍuvuda nirata kaṇḍenu <br> śaradhiśayanana śēṣagiriya varada purandaraviṭhalanaṅghriya ||3||</p>
        </body>
        </html>
        