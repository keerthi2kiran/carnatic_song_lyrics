
        <html>
        <head>
        <title>āva pariyali nimmanolisi meccipa vidhavu</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಆವ ಪರಿಯಲಿ ನಿಮ್ಮನೊಲಿಸಿ ಮೆಚ್ಚಿಪ ವಿಧವು (āva pariyali nimmanolisi meccipa vidhavu)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಆವ ಪರಿಯಲಿ ನಿಮ್ಮನೊಲಿಸಿ ಮೆಚ್ಚಿಪ ವಿಧವು <br> ರವೆಯಷ್ಟು ತೋರದಲ್ಲ <br> ದೇವ ದೇವೇಶ ನೀನೆಂದು ನಂಬಿರಲು ಕೃ <br> ಪಾವಲೋಕನದಿ ಸಲಹೊ ದೇವ <br> ಫಣಿರಾಜನಾಸನದಿ ಕುಳಿತಿಹಗೆ ಅರಿವೆಯಾ <br> ಸನವ ನಾನೆಂತ್ಹಾಸಲಿ <br> ಘನವಾದ ಗಂಗೆಯನು ಪಡೆದವಗೆ ಕಲಶ ನೀ <br> ರನದೆಂತು ಮೈಗೆರೆಯಲಿ <br> ತನುವಿನ ಪರಿಮಳವು ಘಮಘಮಿಪನಿಗೆ ಸುಚಂ <br> ದನವದೆಂತು ನಾ ಪೂಸಲಿ <br> ಅನವರತ ನಾಭಿಯೊಳು ಶತಪತ್ರವಿಹಗೆ ಮಿ <br> ಕ್ಕಿನ ಪೂವ ಮುಡಿಸಲೆಂತೈ ದೇವ ||1|| <br> ಸುರುಚಿರೋಜ್ವಲ ಪೀತವಾಸನಿಗೆ ಉಡುಗೊರೆಯ <br> ಅರಿವೆಯೇನನು ಪೊದಿಸಲಿ <br> ವರ ಕೌಸ್ತುಭವು ಕೊರಳೊಳಗೆ ಇಪ್ಪವಗೆ ಆ <br> ಭರಣವಾವುದ ತೊಡಿಸಲಿ <br> ತರಣಿ ಶತಕೋಟಿತೇಜನ ಮುಂದೆ ಹ್ಯಾಗೆ ನಾ <br> ಪೆರತೊಂದು ದೀಪವಿಡಲಿ <br> ನೆರಹಿದ ಫಣಿಪತಿಯ ಸ್ತೋತ್ರದೂರನ ನಾನು <br> ಸ್ಮರಿಪೆನೆಂತಯ್ಯ ದೇವ ದೇವ ||2|| <br> ವನಜಜಾಂಡ ಕೋಟಿಯುದರಂಗೆ ಆವುದನು <br> ಉಣಿಸಿ ತೃಪ್ತಿಯ ಮಾಡಲಿ <br> ಅನಿಮಿಷರಿಗಮೃತವನ್ನೆರೆದವನ ತೃಷೆಯ ನೀ <br> ರಿನೊಳೆಂತು ಸಂತವಿಡಲಿ <br> ವಿನತೆಯಾತ್ಮಜ ಪಕ್ಷದನಿಲನಿರೆ ಬೇರೆ ಬೀ <br> ಸಣಿಗೆಯನ್ನೇಂ ಬೀಸಲಿ <br> ಅಣುರೇಣು ಪರಿಪೂರ್ಣ ಮೂರುತಿಗೆ ನಾ ಪ್ರದ <br> ಕ್ಷಿಣೆಯೆಂತು ಸುತ್ತಿಬರಲಿ ದೇವ ||3|| <br> ಮಿಗೆ ಫಣಿಯ ಫಣದಾತಪತ್ರವಿರುವಂಗೆ ನೆರ <br> ಳಿಗೆ ಕೊಡೆಯನೇಂ ಪಿಡಿಯಲಿ <br> ಪಗಲಿರುಳು ಸಾಮಗಾನ ಪ್ರಿಯನ ಮುಂದೆ ಗೀ <br> ತಗಳ ನಾನೇಂ ಪಾಡಲಿ <br> ಜಗವರಿಯೆ ಲಕ್ಷ್ಮೀದೇವಿಪತಿಗೆ ಎಷ್ಟು ಹೊ <br> ನ್ನುಗಳ ದಕ್ಷಿಣೆಯ ಕೊಡಲಿ <br> ನಿಗಮತತಿ ಕಾಣದಿಹ ಮಹಿಮನಿಗೆ ನಮಿಸುವ <br> ಬಗೆಯ ನಾನರಿವೆನೆಂತೈ ದೇವ ||4|| <br> ಒಲಿಸುವುದನರಿಯೆ ಮೆಚ್ಚಿಸುವ ಬಗೆಯರಿಯೆ ಹೊ <br> ಗಳುವ ಹೊಲಬ ನಾನರಿಯೆನು <br> ತಿಳಿದುದಿಲ್ಲವು ಷೋಡಶೋಪಚಾರದ ಪೂಜೆ <br> ಗಳಲೊಂದು ಪರಿಯಾದರೂ <br> ನೆಲೆಯ ಕಾಣೆನು ನಿಗಮಶಾಸ್ತ್ರ ನವವಿಧ ಭಕ್ತಿ <br> ಯೊಳಗೊಂದು ಬಗೆಯಾದರೂ <br> ಅಳಿಲಸೇವೆಯನೊಪ್ಪಿಸಿಕೊಂಡು ಶರಣನ ಸಲಹೊ <br> ನೆಲೆಯಾದಿ ಕೇಶವನೆ ಸ್ವಾಮಿ-ಪ್ರೇಮಿ ||5|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>āva pariyali nimmanolisi meccipa vidhavu <br> raveyaṣṭu tōradalla <br> dēva dēvēśa nīnendu nambiralu kṛ <br> pāvalōkanadi salaho dēva <br> phaṇirājanāsanadi kuḷitihage ariveyā <br> sanava nānenthāsali <br> ghanavāda gaṅgeyanu paḍedavage kalaśa nī <br> ranadentu maigereyali <br> tanuvina parimaḷavu ghamaghamipanige sucaṁ <br> danavadentu nā pūsali <br> anavarata nābhiyoḷu śatapatravihage mi <br> kkina pūva muḍisalentai dēva ||1|| <br> surucirōjvala pītavāsanige uḍugoreya <br> ariveyēnanu podisali <br> vara kaustubhavu koraḷoḷage ippavage ā <br> bharaṇavāvuda toḍisali <br> taraṇi śatakōṭitējana munde hyāge nā <br> peratondu dīpaviḍali <br> nerahida phaṇipatiya stōtradūrana nānu <br> smaripenentayya dēva dēva ||2|| <br> vanajajāṇḍa kōṭiyudaraṅge āvudanu <br> uṇisi tṛptiya māḍali <br> animiṣarigamṛtavanneredavana tṛṣeya nī <br> rinoḷentu santaviḍali <br> vinateyātmaja pakṣadanilanire bēre bī <br> saṇigeyannēṁ bīsali <br> aṇurēṇu paripūrṇa mūrutige nā prada <br> kṣiṇeyentu suttibarali dēva ||3|| <br> mige phaṇiya phaṇadātapatraviruvaṅge nera <br> ḷige koḍeyanēṁ piḍiyali <br> pagaliruḷu sāmagāna priyana munde gī <br> tagaḷa nānēṁ pāḍali <br> jagavariye lakṣmīdēvipatige eṣṭu ho <br> nnugaḷa dakṣiṇeya koḍali <br> nigamatati kāṇadiha mahimanige namisuva <br> bageya nānarivenentai dēva ||4|| <br> olisuvudanariye meccisuva bageyariye ho <br> gaḷuva holaba nānariyenu <br> tiḷidudillavu ṣōḍaśōpacārada pūje <br> gaḷalondu pariyādarū <br> neleya kāṇenu nigamaśāstra navavidha bhakti <br> yoḷagondu bageyādarū <br> aḷilasēveyanoppisikoṇḍu śaraṇana salaho <br> neleyādi kēśavane svāmi-prēmi ||5|| <br></p>
        </body>
        </html>
        