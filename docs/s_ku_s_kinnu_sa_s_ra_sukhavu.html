
        <html>
        <head>
        <title>sāku sākinnu saṁsāra sukhavu</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಸಾಕು ಸಾಕಿನ್ನು ಸಂಸಾರ ಸುಖವು (sāku sākinnu saṁsāra sukhavu)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಸಾಕು ಸಾಕಿನ್ನು ಸಂಸಾರ ಸುಖವು <br> ಶ್ರೀಕಾಂತ ನೀನೊಲಿದು ಕರುಣಿಸೈ ಹರಿಯೆ <br> ಉದಿಸಿದುವು ಪಂಚಭೂತಗಳಿಂದ ಓಷದಿಗಳು <br> ಉದಿಸಿದುದು ಓಷದಿಗಳಿಂದನ್ನವು <br> ಉದಿಸಿದುವು ಅನ್ನದಿಂ ಶುಕ್ಲ ಶೋಣಿತವೆರಡು <br> ಉದಿಸಿದುವು ಸ್ತ್ರೀ ಪುರುಷರಲ್ಲಿ ಹರಿಯೆ ||1|| <br> ಸತಿಪುರುಷರೊಂದಾಗಿ ರತಿಕ್ರೀಡೆಗಳ ಮಾಡೆ <br> ಪತನವಾದಿಂದ್ರಿಯವು ಹೊಲೆರುಧಿರವು <br> ಸತಿಯ ಉದರದೊಳೆರಡು ಏಕತ್ರ ಸಂಧಿಸುತ <br> ಪುತಪುತನೆ ಮಾಸ ಪರಿಯಂತ ಹರಿಯೆ ||2|| <br> ಮಾಸವೆರಡರಲಿ ಶಿರ ಮಾಸ ಮೂರರಲಿ ಅಂಗ <br> ಮಾಸ ನಾಲ್ಕರಲಿ ಚರ್ಮದ ಹೊದಿಕೆ <br> ಮಾಸ ಐದಾರರಲಿ ನಖ ರೋಮ ನವರಂದ್ರ <br> ಮಾಸ ಏಳರಲಿ ಧಾತು ಹಸಿವು ತೃಷೆಯು ||3|| <br> ತಿಂಗಳೆಂಟರಲಿ ಪೂರ್ವಾನುಭವ ಕರ್ಮಗಳ <br> ಗುಂಗಿನಲಿ ನಾನಿಂತು ಭವಭವದೊಳು <br> ಅಂಗನೆಯರುದರದಲಿ ಮತ್ತೆಮತ್ತೆ ಬಂದು <br> ಭಂಗಪಡೆನೆಂದು ಧ್ಯಾನಿಸುತ ದಿನಗಳೆದೆ ||4|| <br> ಇನಿತು ಗರ್ಭದೊಳು ನವ ಮಾಸ ಪರಿಯಂತರದಿ <br> ತನು ಸಿಲುಕಿ ನರಕದಲಿ ಆಯಾಸಗೊಂಡು <br> ಘನ ಮರುತ ಯೋಗದಿಂ ನರಳುತಿಲ್ಲಿಗೆ ಬಂದು <br> ಜನಿಸುವಲ್ಲಿ ಮೃತಭಾವದಿಂದ ನೊಂದೆನೈ ಹರಿಯೆ ||5|| <br> ಧರೆಯ ಮೇಲುದಿಸಿ ಬಹು ವಿಷ್ಣು ಮಾಯಕೆ ಸಿಲುಕಿ <br> ಪರವಶದೊಳಿರಲು ನೀರಡಿಕೆಯಾಗಿ <br> ಹೊರಳಿ ಗೋಳಿಡುತ ಕಣ್ದೆರೆದು ಹರಿಯನು ಮರೆವ <br> ದುರಿತ ರೂಪದ ತನುವ ಧರಿಸಲಾರೆ ||6|| <br> ಶಿಶುತನದೊಳಗೆ ಸೊಳ್ಳೆ ನೊಣ ಮುಸುಕಿ ಅತ್ತಾಗ <br> ಹಸಿದನಿವನೆಂದೆ ಹಾಲನೆ ಎರೆವರು <br> ಹಸಿವು ತೃಷೆಯಿಂದಳಲು ಹಾಡಿ ತೂಗುವರಾಗ <br> ಪಶುತೆರದಿ ಶಿಶುತನದೊಳಿರಲಾರೆ ಹರಿಯೆ ||7|| <br> ನಡೆಯಲರಿಯದ ದುಃಖ ಮನಸಿನಲಿ ಬಯಸಿದುದ <br> ನುಡಿಯಲರಿಯದ ದುಃಖ ವಿಷಯದಿಂದ <br> ಅಡಿಯಡುತ ಮೆಲ್ಲನೇಳುತ ಬೀಳುತಲಿ ತೊದಲು <br> ನುಡಿವ ಬಾಲ್ಯದೊಳಿರಲಾರೆ ಹರಿಯೆ ||8||| <br> ಬಾಲ್ಯದೊಳು ಕೆಲವು ದಿನ ಬರಿದೆ ಹೋಯಿತು ಹೊತ್ತು <br> ಗೋಳಿಡುತ ವಿದ್ಯೆ ಕರ್ಮಗಳ ಕಲಿತು <br> ಮೇಲೆ ಯೌವನದ ಉಬ್ಬಿನೊಳು ಮದುವೆಯಾಗಿ <br> ಬಾಲೆಯರ ಬಯಸಿ ಮರುಳಾದೆ ಹರಿಯೆ ||9|| <br> ಜ್ವರದ ಮೇಲತಿಸಾರ ಬಂದವೊಲು ಯೌವನದಿ <br> ತರುಣಿಯೊಡನಾಟ ಕೂಟದ ವಿಷಯದಿ <br> ತರುಣಿ ಸುತರ್ಗನ್ನ ವಸ್ತ್ರಾಭರಣವೆನುತ <br> ಪರರ ಸೇವೆಯಲಿ ಘಾಡ ನೊಂದೆ ಹರಿಯೆ ||10|| <br> ನೆತ್ತರು ತೊಗಲು ಮೂಳೆ ಮಜ್ಜೆ ಮಾಂಸದ ಹುತ್ತು <br> ಜೊತೆಗಿಂದ್ರಿಯಗಳ ರೋಗ ರುಜಿನದಲಿ <br> ಮತ್ತೆ ಕಾಲನ ಬಾಯ ತುತ್ತಾಗುವ ಕರ್ಮದ <br> ಕತ್ತಲೆಯೊಳೀ ದೇಹ ಕರಡಾಯಿತು ||11|| <br> ದಿಟ್ಟಿತನದಲಿ ಗಳಿಸಿ ತರುವಾಗ ಸತಿಸುತರು <br> ಕಟ್ಟಿ ಕಾದಿಹರು ಮುಪ್ಪಡಸಿದಾಗ <br> ತಟ್ಟನೆ ಬಲು ಕೆಟ್ಟ ನುಡಿಗಳಲಿ ಬೈಯುತ್ತ <br> ಕಟ್ಟಕಡೆಗೆ ಕಣ್ಣೆತ್ತಿ ನೋಡರೈ ಹರಿಯೆ ||12|| <br> ಕಟ್ಟುನಿಟ್ಟಿನ ಭಾರಿ ಮೂಗುಬ್ಬಸದಿ ನೊಂದು <br> ಕಟ್ಟಳೆಯ ದಿನತುಂಬಿ ಮೃತವಾಗಲು <br> ಕುಟ್ಟಿಕೊಂಡಳಲುತ್ತ ಹೋಯೆಂದು ಬಂಧುಗಳು <br> ಮುಟ್ಟರು ಹೆಣನೆಂದು ದೂರವಿಹರು ||13|| <br> ಸತ್ತ ಹೆಣಕಳಲೇಕೆ ಎಂದು ನಂಟರು ಸುಯ್ದು <br> ಹೊತ್ತು ಹೋಯಿತೆನ್ನುತ ಕಸಕೆ ಕಡೆಯಾಗಿ <br> ಹೊತ್ತುಕೊಂಡಗ್ನಿಯಲಿ ತನುವನಿದ ಬಿಸುಡುವರು <br> ಮತ್ತೆ ಬುವಿಯಲಿ ಜನಿಸಲಾರೆ ಹರಿಯೆ ||14|| <br> ಇನ್ನು ಈ ಪರಿಪರಿಯ ಯೋನಿ ಮುಖದಲಿ ಬಂದು <br> ಬನ್ನವನು ಪಡಲಾರೆ ಭವಭವದೊಳು <br> ಜನನ ಮರಣಾದಿ ಸರ್ವ ಕ್ಲೇಶಗಳ ಪರಿಹರಿಸಿ <br> ಸನ್ಮತಿಯೊಳಿರಿಸೆನ್ನ ಆದಿಕೇಶವರಾಯ ||15|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>sāku sākinnu saṁsāra sukhavu <br> śrīkānta nīnolidu karuṇisai hariye <br> udisiduvu pañcabhūtagaḷinda ōṣadigaḷu <br> udisidudu ōṣadigaḷindannavu <br> udisiduvu annadiṁ śukla śōṇitaveraḍu <br> udisiduvu strī puruṣaralli hariye ||1|| <br> satipuruṣarondāgi ratikrīḍegaḷa māḍe <br> patanavādindriyavu holerudhiravu <br> satiya udaradoḷeraḍu ēkatra sandhisuta <br> putaputane māsa pariyanta hariye ||2|| <br> māsaveraḍarali śira māsa mūrarali aṅga <br> māsa nālkarali carmada hodike <br> māsa aidārarali nakha rōma navarandra <br> māsa ēḷarali dhātu hasivu tṛṣeyu ||3|| <br> tiṅgaḷeṇṭarali pūrvānubhava karmagaḷa <br> guṅginali nānintu bhavabhavadoḷu <br> aṅganeyarudaradali mattematte bandu <br> bhaṅgapaḍenendu dhyānisuta dinagaḷede ||4|| <br> initu garbhadoḷu nava māsa pariyantaradi <br> tanu siluki narakadali āyāsagoṇḍu <br> ghana maruta yōgadiṁ naraḷutillige bandu <br> janisuvalli mṛtabhāvadinda nondenai hariye ||5|| <br> dhareya mēludisi bahu viṣṇu māyake siluki <br> paravaśadoḷiralu nīraḍikeyāgi <br> horaḷi gōḷiḍuta kaṇderedu hariyanu mareva <br> durita rūpada tanuva dharisalāre ||6|| <br> śiśutanadoḷage soḷḷe noṇa musuki attāga <br> hasidanivanende hālane erevaru <br> hasivu tṛṣeyindaḷalu hāḍi tūguvarāga <br> paśuteradi śiśutanadoḷiralāre hariye ||7|| <br> naḍeyalariyada duḥkha manasinali bayasiduda <br> nuḍiyalariyada duḥkha viṣayadinda <br> aḍiyaḍuta mellanēḷuta bīḷutali todalu <br> nuḍiva bālyadoḷiralāre hariye ||8||| <br> bālyadoḷu kelavu dina baride hōyitu hottu <br> gōḷiḍuta vidye karmagaḷa kalitu <br> mēle yauvanada ubbinoḷu maduveyāgi <br> bāleyara bayasi maruḷāde hariye ||9|| <br> jvarada mēlatisāra bandavolu yauvanadi <br> taruṇiyoḍanāṭa kūṭada viṣayadi <br> taruṇi sutarganna vastrābharaṇavenuta <br> parara sēveyali ghāḍa nonde hariye ||10|| <br> nettaru togalu mūḷe majje māṁsada huttu <br> jotegindriyagaḷa rōga rujinadali <br> matte kālana bāya tuttāguva karmada <br> kattaleyoḷī dēha karaḍāyitu ||11|| <br> diṭṭitanadali gaḷisi taruvāga satisutaru <br> kaṭṭi kādiharu muppaḍasidāga <br> taṭṭane balu keṭṭa nuḍigaḷali baiyutta <br> kaṭṭakaḍege kaṇṇetti nōḍarai hariye ||12|| <br> kaṭṭuniṭṭina bhāri mūgubbasadi nondu <br> kaṭṭaḷeya dinatumbi mṛtavāgalu <br> kuṭṭikoṇḍaḷalutta hōyendu bandhugaḷu <br> muṭṭaru heṇanendu dūraviharu ||13|| <br> satta heṇakaḷalēke endu naṇṭaru suydu <br> hottu hōyitennuta kasake kaḍeyāgi <br> hottukoṇḍagniyali tanuvanida bisuḍuvaru <br> matte buviyali janisalāre hariye ||14|| <br> innu ī paripariya yōni mukhadali bandu <br> bannavanu paḍalāre bhavabhavadoḷu <br> janana maraṇādi sarva klēśagaḷa pariharisi <br> sanmatiyoḷirisenna ādikēśavarāya ||15|| <br></p>
        </body>
        </html>
        