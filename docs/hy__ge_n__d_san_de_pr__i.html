
        <html>
        <head>
        <title>hyāṅge nī dāsanāde prāṇi</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಹ್ಯಾಂಗೆ ನೀ ದಾಸನಾದೆ ಪ್ರಾಣಿ (hyāṅge nī dāsanāde prāṇi)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಹ್ಯಾಂಗೆ ನೀ ದಾಸನಾದೆ ಪ್ರಾಣಿ <br> ಹ್ಯಾಂಗೆ ನೀ ದಾಸನಾದೆ ಹೀಂಗೆ ಸಂಸಾರದೊಳು <br> ಮಂಗನಂದದಲಿ ಭವ ಭಂಗವ ಪಡುವವನು <br> ಆಸೆಯ ಬಿಡಲಿಲ್ಲ ಕಾಸು ಗಳಿಸುವೆಯಲ್ಲ <br> ದೋಷಕ್ಕೆ ಗುರಿಯಾಗಿ ಹೇಸಿಕೆಯೊಳು ಬಿದ್ದು ||1|| <br> ತನುವು ತನ್ನದು ಎಂದು ತನಯ ಮಾನಿನಿಯರೆ <br> ತನಗೆ ಗತಿಯೆಂದು ನಂಬಿರುವ ಮೂಢನೆ ||2|| <br> ಕಾಲನ ದೂತರು ಕರುಣಸಂಪನ್ನರೆ <br> ಕಾಲ ವ್ಯರ್ಥದಿ ಕಳೆವ ಕೀಳು ಬುದ್ಧಿಯ ಪ್ರಾಣಿ ||3|| <br> ತಲೆ ಹುಳಿತ ನಾಯಂತೆ ಹಲವು ಬೀದಿಯ ತಿರುಗಿ <br> ಗೆಲುವಿನಿಂದಲಿ ಮೂಲ ಮಲವನಳಿಯದೆ ||4|| <br> ಉದರಪೊಷಣೆಗಾಗಿ ಅಧಮರ ಯಾಚಿಸುತ <br> ಮದಗರ್ವವೆಂಬುವುದ ಬದಿಯಲ್ಲಿ ಇಟ್ಟುಗೊಂಡು ||5|| <br> ಹಿರಿಯರ ನಿಂದಿಸಿ ಹರಿದಾಸನೆನಿಸಿದೆ <br> ಗುರುಮಂತ್ರವರಿಯದ ಮರುಳು ಪಾಮರ ಪ್ರಾಣಿ ||6|| <br> ಕಾಲುಗೆಜ್ಜೆಯ ಕಟ್ಟಿ ಮೇಲೆ ಕರತಾಳ ತಟ್ಟಿ <br> ಶ್ರೀಲೋಲನ ಗುಣ ಪೊಗಳಿ ನಟಿಸದಲೆ ||7|| <br> ಕುಣಿಕುಣಿದು ಮನದಣಿದು ಮಣಿದು ಸಜ್ಜನ ಪದಕೆ <br> ಅಣಿಮಾದಿ ಅಷ್ಟಸಿದ್ಧಿಯನು ಕೈಗೊಳ್ಳದಲೆ ||8|| <br> ವೇದಶಾಸ್ತ್ರಗಳನು ಮೋದದಿಂದೋದದೆ <br> ಬಾದರಾಯಣಕೃತ ಭಾಗವತ ಕೇಳದೆ ||9|| <br> ಕಟ್ಟಿ ಕೈ ಪರರಲಿ ಹೊಟ್ಟೆಗೋಸುಗವೆ ಕಂ <br> ಗೆಟ್ಟು ಯಾಚಿಸುವ ಭ್ರಷ್ಟಪ್ರಾಣಿಯೆ ನೀನು ||10|| <br> ನೇಮದಿ ಉಪವಾಸ ಆ ಮಹಾ ಏಕಾದಶಿ <br> ಕಾಮಜನಕನನು ಪ್ರೇಮದಿ ಸ್ಮರಿಸಿದೆ ||11|| <br> ಏಸುದಿನ ಬದುಕಿದರು ಸೂಸುವ ಪಾಪವ <br> ಈಸಿ ದಾಟದೆ ಕಾಸುವೀಸಕೆ ಬಾಳಿದವ ||12|| <br> ಅಂಗಳದೊಳಡಗಿಪ್ಪ ಸುಮಂಗಳ ಮೂರ್ತಿ ಪಾ <br> ದಂಗಳ ಮನದಲಿ ಹಿಂಗದೆ ಭಜಿಸದೆ ||13|| <br> ಬತ್ತಿ ಹೋಯಿತು ನದಿ ಬಿತ್ತದೆ ಬೆಳೆಯದೆ <br> ಅತ್ತರೆ ಬಹುದೇನೊ ಉತ್ತಮ ಫಲ ಸೂಸಿ ||14|| <br> ಆಡುವ ಮಕ್ಕಳ ಕೈಗೆ ನೀಡದೆ ಕಡಲೆಯ <br> ಬೇಡಿದರೆ ಕೊಟ್ಟು ಕೂಡಿ ಆಡದವನು ನೀ ||15|| <br> ಶೃಂಗಾರ ಬಯಸುತ ಬಂಗಾರದೊಡವೆಯ <br> ಹಿಂಗದೆ ಶ್ರೀ ತುಲಸಿಯ ರಂಗಗರ್ಪಿಸದೆ ||16|| <br> ಡಂಬವ ಮಾಡಿಕೊಂಡು ತುಂಬ ಪಾಪ ಒಳಗೆ <br> ಹಂಬಲಿಸಿದರಿನ್ನು ಬೆಂಬಲಕಾರುಂಟು ||18|| <br> ದುಂಡು ನಾಮವ ಬಳಿದು ಭಂಡತನದಲಿ ಜಗದಿ <br> ದಂಡಿಗೆ ಬೆತ್ತ ಪಿಡಿದು ಹೆಂಡಿರ ಕಾಯ್ವನೆ ||19|| <br> ಹಕ್ಕಿವಾಹನನ ಗುಣ ಲೆಕ್ಕಿಸಿ ಪೊಗಳದೆ <br> ಬೆಕ್ಕಸ ಬೆರಗಾಗಿ ಅಕ್ಕಿಗೆ ತಿರುಗುವವ ||20|| <br> ಭೋಗಿಶಯನನ ಪಾದ ರಾಗದಿ ಭಜಿಸದೆ <br> ಕಾಗಿನೆಲೆಯಾದಿಕೇಶವರಾಯನೆನದೆ ||21|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>hyāṅge nī dāsanāde prāṇi <br> hyāṅge nī dāsanāde hīṅge saṁsāradoḷu <br> maṅganandadali bhava bhaṅgava paḍuvavanu <br> āseya biḍalilla kāsu gaḷisuveyalla <br> dōṣakke guriyāgi hēsikeyoḷu biddu ||1|| <br> tanuvu tannadu endu tanaya māniniyare <br> tanage gatiyendu nambiruva mūḍhane ||2|| <br> kālana dūtaru karuṇasampannare <br> kāla vyarthadi kaḷeva kīḷu buddhiya prāṇi ||3|| <br> tale huḷita nāyante halavu bīdiya tirugi <br> geluvinindali mūla malavanaḷiyade ||4|| <br> udarapoṣaṇegāgi adhamara yācisuta <br> madagarvavembuvuda badiyalli iṭṭugoṇḍu ||5|| <br> hiriyara nindisi haridāsaneniside <br> gurumantravariyada maruḷu pāmara prāṇi ||6|| <br> kālugejjeya kaṭṭi mēle karatāḷa taṭṭi <br> śrīlōlana guṇa pogaḷi naṭisadale ||7|| <br> kuṇikuṇidu manadaṇidu maṇidu sajjana padake <br> aṇimādi aṣṭasiddhiyanu kaigoḷḷadale ||8|| <br> vēdaśāstragaḷanu mōdadindōdade <br> bādarāyaṇakṛta bhāgavata kēḷade ||9|| <br> kaṭṭi kai pararali hoṭṭegōsugave kaṁ <br> geṭṭu yācisuva bhraṣṭaprāṇiye nīnu ||10|| <br> nēmadi upavāsa ā mahā ēkādaśi <br> kāmajanakananu prēmadi smariside ||11|| <br> ēsudina badukidaru sūsuva pāpava <br> īsi dāṭade kāsuvīsake bāḷidava ||12|| <br> aṅgaḷadoḷaḍagippa sumaṅgaḷa mūrti pā <br> daṅgaḷa manadali hiṅgade bhajisade ||13|| <br> batti hōyitu nadi bittade beḷeyade <br> attare bahudēno uttama phala sūsi ||14|| <br> āḍuva makkaḷa kaige nīḍade kaḍaleya <br> bēḍidare koṭṭu kūḍi āḍadavanu nī ||15|| <br> śṛṅgāra bayasuta baṅgāradoḍaveya <br> hiṅgade śrī tulasiya raṅgagarpisade ||16|| <br> ḍambava māḍikoṇḍu tumba pāpa oḷage <br> hambalisidarinnu bembalakāruṇṭu ||18|| <br> duṇḍu nāmava baḷidu bhaṇḍatanadali jagadi <br> daṇḍige betta piḍidu heṇḍira kāyvane ||19|| <br> hakkivāhanana guṇa lekkisi pogaḷade <br> bekkasa beragāgi akkige tiruguvava ||20|| <br> bhōgiśayanana pāda rāgadi bhajisade <br> kāgineleyādikēśavarāyanenade ||21|| <br></p>
        </body>
        </html>
        