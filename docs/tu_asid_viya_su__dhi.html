
        <html>
        <head>
        <title>tuḷasidēviya suḷādhi</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ತುಳಸಿದೇವಿಯ ಸುಳಾಧಿ (tuḷasidēviya suḷādhi)</h1>
        <h2>Kannada Lyrics</h2>
        <p><b>ರಚನೆ:</b> ಪುರಂದರ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ತುಳಸಿದೇವಿಯ ಸುಳಾಧಿ <br> ಧ್ರುವತಾಳ <br> ಸಂತತ ಹನ್ನೆರಡು ಕೋಟಿ ಸುವರ್ಣ ಪುಷ್ಪ ಸಮರ್ಪಿಸಲು | <br> ಅಂತಾಫಲದಿ ಕೋಟಿ ಕೋಟಿ ಗುಣಿತ ತುಳಸೀ ದಳಕೆ | <br> ತಂತು ಮಾತ್ರ ಭಕ್ತಿಯಲಿ ತವಕದಿ ಪೂಜಿಸು ಶ್ರೀ- <br> ಮಂತ ಶ್ರೀ ಪುರಂದರವಿಠ್ಠಲ ವೈಕುಂಠವ ನೀವ ||೧|| <br> <br> ಮಟ್ಟತಾಳ <br> ಆದಿವಾರದಿ ಸಂಜೆಯಲಿ ರಾತ್ರಿಯಲಿ | <br> ಅಂಗಾರಕ ಶುಕ್ರವಾರದಲ್ಲಿ | <br> ಆದಿತ್ಯ ಸೋಮಗ್ರಹಣ ಅಮವಾಸ್ಯೆ ಹುಣ್ಣಿವೆ | <br> ದ್ವಾದಶಿಯಲಿ ಸಾದರಾರ್ಚಿತ ಜಯಂತಿಗಳಲಿ | <br> ವೈಧೃತಿ ವ್ಯತಿಪಾತ ಸಂಕ್ರಾಂತಿಗಳಲಿ ಶ್ರೀ ಪು- <br> ರಂದರವಿಠ್ಠಲ ಮುನಿವ ಶ್ರೀ ತುಲಸಿಯ ತೆಗೆದರೆ ||೨|| <br> <br> ತ್ರಿಪುಟಿ ತಾಳ <br> ಸಾರಂಗಧರನಿಗೆ ಸಂವತ್ಸರದ ತುಳಸಿ | <br> ಆರು ತಿಂಗಳ ಬಿಲ್ವ ಆಹೋದು ಆಚ್ಯುತನರ್ಚನೆಗೆ | <br> ಕಾರುಣ್ಯ ಮೂರುತಿಗೆ ಕಮಲ ಏಳು ದಿನವಹುದು | <br> ಪುರಂದರವಿಠ್ಠಲನಿಗೆ ದಿನ ದಿನದಿ ಕಣಗಿಲ ಆಹೋದು ಸತತ ||೩|| <br> <br> ಅಟ್ಟತಾಳ <br> ಇಲ್ಲದಿದ್ದರೆ ಚಿಗುರು ತುಳಸಿ ಅದು | <br> ಇಲ್ಲದಿದ್ದರೆ ಮುಗುಳು ತೆನೆಯು ಅದು | <br> ಇಲ್ಲದಿದ್ದರೆ ತುಳಸಿ ಎಲೆಯು ಅದು | <br> ಇಲ್ಲದಿದ್ದರೆ ಒಣಗಿದ ಕಾಷ್ಟ ಅದು | <br> ಇಲ್ಲದಿದ್ದರೆ ತುಳಸಿಯ ಬುಡದ ಮಣ್ಣು ಅದು | <br> ಇಲ್ಲದಿದ್ದರೆ ತುಳಸಿ ತುಳಸಿ ಎಂದು ಕೂಗಿದರೆ | <br> ನಮ್ಮ ಪುರಂದರವಿಠ್ಠಲ ಒಲಿವ ಕಾಣಿರೊ ||೪|| <br> <br> ಝಂಪೆತಾಳ <br> ಶ್ರೀರಮಣನು ತನ್ನ ಶ್ರೀಯನ್ನೆ ಕೂಡಿ | <br> ಶ್ರೀವತ್ಸ ಕೌಸ್ತುಭ ಮಾಲೆ ವೈಜಯಂತಿಹಾರ-ಏ- <br> ಕಾವಳಿಯನು ಒಲ್ಲೆ ತುಳಸಿ ಎನ್ನವಳೆಂದ ಪುರಂದರವಿಠ್ಠಲ ||೫|| <br> <br> ಆದಿತಾಳ <br> ಒಂದೇ ಒಂದು ಬೆರಳ ಜಪ ಒಂದೇ ಐದು ಗೆರೆಯ ಜಪ | <br> ಒಂದೇ ಹತ್ತು ಪುತ್ರ ಜೀವಿಮಣಿಯ ಜಪ | <br> ಒಂದೇ ನೂರು ಶಂಖಮಣಿಯ ಜಪ | <br> ಒಂದೇ ಸಾವಿರ ಹವಳದ ಜಪ | <br> ಒಂದೇ ಹತ್ತು ಸಾವಿರ ಮುತ್ತಿನ ಮಣಿಯ ಜಪ | <br> ಒಂದೇ ಹತ್ತು ಲಕ್ಷ ಸುವರ್ಣ ಮಣಿಯ ಜಪ | <br> ಒಂದು ಕೋಟಿ ದರ್ಭೆ ಬೆಟ್ಟಿನ ಜಪ | <br> ಒಂದೇ ಅನಂತ ಶ್ರೀ ತುಲಸೀ ಮಣಿಯ ಜಪ- | <br> ವೆಂದು ಪುರಂದರವಿಠ್ಠಲ ಪೇಳ್ದ | ||೬|| <br> <br> ಜತೆ <br> ಸ್ನಾನದಾನಕೆ ತುಳಸಿ ಪ್ರಯೋಜನ ತುಳಸಿ | <br> ಪುರಂದರವಿಠ್ಠಲಗೆ ಅತಿ ಪ್ರಿಯೆ ತುಳಸಿ ||</p>
        <h2>English Lyrics</h2>
        <p><b>Composer:</b> Purandara Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>tuḷasidēviya suḷādhi <br> dhruvatāḷa <br> santata hanneraḍu kōṭi suvarṇa puṣpa samarpisalu | <br> antāphaladi kōṭi kōṭi guṇita tuḷasī daḷake | <br> tantu mātra bhaktiyali tavakadi pūjisu śrī- <br> manta śrī purandaraviṭhṭhala vaikuṇṭhava nīva ||1|| <br> <br> maṭṭatāḷa <br> ādivāradi sañjeyali rātriyali | <br> aṅgāraka śukravāradalli | <br> āditya sōmagrahaṇa amavāsye huṇṇive | <br> dvādaśiyali sādarārcita jayantigaḷali | <br> vaidhṛti vyatipāta saṅkrāntigaḷali śrī pu- <br> randaraviṭhṭhala muniva śrī tulasiya tegedare ||2|| <br> <br> tripuṭi tāḷa <br> sāraṅgadharanige saṁvatsarada tuḷasi | <br> āru tiṅgaḷa bilva āhōdu ācyutanarcanege | <br> kāruṇya mūrutige kamala ēḷu dinavahudu | <br> purandaraviṭhṭhalanige dina dinadi kaṇagila āhōdu satata ||3|| <br> <br> aṭṭatāḷa <br> illadiddare ciguru tuḷasi adu | <br> illadiddare muguḷu teneyu adu | <br> illadiddare tuḷasi eleyu adu | <br> illadiddare oṇagida kāṣṭa adu | <br> illadiddare tuḷasiya buḍada maṇṇu adu | <br> illadiddare tuḷasi tuḷasi endu kūgidare | <br> namma purandaraviṭhṭhala oliva kāṇiro ||4|| <br> <br> jhampetāḷa <br> śrīramaṇanu tanna śrīyanne kūḍi | <br> śrīvatsa kaustubha māle vaijayantihāra-ē- <br> kāvaḷiyanu olle tuḷasi ennavaḷenda purandaraviṭhṭhala ||5|| <br> <br> āditāḷa <br> ondē ondu beraḷa japa ondē aidu gereya japa | <br> ondē hattu putra jīvimaṇiya japa | <br> ondē nūru śaṅkhamaṇiya japa | <br> ondē sāvira havaḷada japa | <br> ondē hattu sāvira muttina maṇiya japa | <br> ondē hattu lakṣa suvarṇa maṇiya japa | <br> ondu kōṭi darbhe beṭṭina japa | <br> ondē ananta śrī tulasī maṇiya japa- | <br> vendu purandaraviṭhṭhala pēḷda | ||6|| <br> <br> jate <br> snānadānake tuḷasi prayōjana tuḷasi | <br> purandaraviṭhṭhalage ati priye tuḷasi ||</p>
        </body>
        </html>
        