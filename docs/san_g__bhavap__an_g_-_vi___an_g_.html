
        <html>
        <head>
        <title>sanāgō bhavapāśanīgō- viśēṣanāgō</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>sanāgō bhavapāśanīgō- viśēṣanāgō</h1>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>sanāgō bhavapāśanīgō- viśēṣanāgō <br> ēso kāyaṅgaḷa kaḷedu embattnālku lakṣa jīva <br> rāśiyannu dāṭi bande ī śarīra tānalla tannadalla <br> āśeyu taravalla sthiravalla munde bāhōdalla <br> āśāklēśa dōṣavemba abdhiyoḷu muḷugi yamana <br> pāśakkoḷagāgade nirdōṣiyāgo- santōṣiyāgo <br> kāśi vāraṇāsi kañci kāḷahasti rāmēśvara <br> ēsu dēśa tirugidare bāhōdēno- alli āhōdēno <br> dōṣanāśe kṛṣṇavēṇi gaṅge gōdāvari bhava <br> nāśi tuṅgabhadre yamune vāsadalli- upavāsadalli <br> mīsalāgi mindu japatapa hōmanēmagaḷa <br> ēsu bāri māḍidarū phalavēno- idu celuvēno <br> vāsudēvanemba oḷagiha haṁsana sēri <br> lēsanuṇḍu mōsagoḷade muktanāgo- nī śaktanāgo ||1|| <br> attalō ittalō- ettalō ī saṁsāra <br> battalege battale nityavalla- parimiti illa <br> kattale kāvaḷadoḷu kāṇalārade nīnu <br> satyavemba dāriyanu sēralilla- lēsu tōralilla <br> uttama a u ma emba ōṅkāra bījākṣara <br> cittadali grahisu nī biḍabēḍa- biṭṭu keḍabēḍa <br> hottāreyalo baiginalo āgalo īgalo kāya <br> nityavendu sthiravendu nambabēḍa- ninage ḍamba bēḍa ||2|| <br> āyito hōyito ēnāyito ī dēhakke <br> tāyi yāro tande yāro maḍadi yāro makkaḷyāro <br> māyadoḷu siluki balu kāladinda śrī raghu <br> rāyanemba vastuvina smaraṇe biṭṭu- bhavadi mamate iṭṭu <br> nāya bāya ariveyante nānā kōṭaleyali biddu <br> bāyi bāyi biḍutali sāvudēno- nī nōvudēno <br> trāyi trāyi trāyiyendu trailōkyadoḍeya puṇya <br> dāyakana hondi nī dhanyanāgo- mukta mānyanāgo ||3|| <br> andigo indigo omme siri kamalēśanannu <br> ondu bāri aruhinda neneyalilla- mana taṇiyalilla <br> bandu bandu bhramegoṇḍu māyāmōhake sikki <br> nondu bendu ondarinda uḷiyalilla- bandha kaḷeyalilla <br> sandēhava māḍadiru arivu emba dīpa hiḍidu <br> indu kāṇu dēhadali piṇḍāṇḍa- hāge brahmāṇḍa <br> indirā ramaṇana dhyānavannu māḍi vivēkadi mu <br> kundaninda mukutiya bēḍu kaṇḍya- nī nōḍu kaṇḍya ||4|| <br> nūru bāri śaraṇu māḍi nīra muḷugalyāke para <br> nāriyara nōṭake guriya māḍide- mana sereya māḍide <br> sōreyoḷu sure tumbi mēle huvvina hāra hāki <br> gīrugandha akṣateya dharisidante- nī meresidante <br> gāruḍiya mata biṭṭu nādabrahmana piḍidu <br> sāri sēri muktiyannu śamanadinda- matte sumanadinda <br> nārāyaṇa acyutānantādikēśavana <br> sārāmṛtavanuṇḍu sukhiso laṇḍa jīvave- elo bhaṇḍa jīvave ||5|| <br></p>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಸನಾಗೋ ಭವಪಾಶನೀಗೋ- ವಿಶೇಷನಾಗೋ <br> ಏಸೊ ಕಾಯಂಗಳ ಕಳೆದು ಎಂಬತ್ತ್ನಾಲ್ಕು ಲಕ್ಷ ಜೀವ <br> ರಾಶಿಯನ್ನು ದಾಟಿ ಬಂದೆ ಈ ಶರೀರ ತಾನಲ್ಲ ತನ್ನದಲ್ಲ <br> ಆಶೆಯು ತರವಲ್ಲ ಸ್ಥಿರವಲ್ಲ ಮುಂದೆ ಬಾಹೋದಲ್ಲ <br> ಆಶಾಕ್ಲೇಶ ದೋಷವೆಂಬ ಅಬ್ಧಿಯೊಳು ಮುಳುಗಿ ಯಮನ <br> ಪಾಶಕ್ಕೊಳಗಾಗದೆ ನಿರ್ದೋಷಿಯಾಗೊ- ಸಂತೋಷಿಯಾಗೊ <br> ಕಾಶಿ ವಾರಣಾಸಿ ಕಂಚಿ ಕಾಳಹಸ್ತಿ ರಾಮೇಶ್ವರ <br> ಏಸು ದೇಶ ತಿರುಗಿದರೆ ಬಾಹೋದೇನೊ- ಅಲ್ಲಿ ಆಹೋದೇನೊ <br> ದೋಷನಾಶೆ ಕೃಷ್ಣವೇಣಿ ಗಂಗೆ ಗೋದಾವರಿ ಭವ <br> ನಾಶಿ ತುಂಗಭದ್ರೆ ಯಮುನೆ ವಾಸದಲ್ಲಿ- ಉಪವಾಸದಲ್ಲಿ <br> ಮೀಸಲಾಗಿ ಮಿಂದು ಜಪತಪ ಹೋಮನೇಮಗಳ <br> ಏಸು ಬಾರಿ ಮಾಡಿದರೂ ಫಲವೇನೊ- ಇದು ಚೆಲುವೇನೊ <br> ವಾಸುದೇವನೆಂಬ ಒಳಗಿಹ ಹಂಸನ ಸೇರಿ <br> ಲೇಸನುಂಡು ಮೋಸಗೊಳದೆ ಮುಕ್ತನಾಗೊ- ನೀ ಶಕ್ತನಾಗೊ ||1|| <br> ಅತ್ತಲೋ ಇತ್ತಲೋ- ಎತ್ತಲೋ ಈ ಸಂಸಾರ <br> ಬತ್ತಲೆಗೆ ಬತ್ತಲೆ ನಿತ್ಯವಲ್ಲ- ಪರಿಮಿತಿ ಇಲ್ಲ <br> ಕತ್ತಲೆ ಕಾವಳದೊಳು ಕಾಣಲಾರದೆ ನೀನು <br> ಸತ್ಯವೆಂಬ ದಾರಿಯನು ಸೇರಲಿಲ್ಲ- ಲೇಸು ತೋರಲಿಲ್ಲ <br> ಉತ್ತಮ ಅ ಉ ಮ ಎಂಬ ಓಂಕಾರ ಬೀಜಾಕ್ಷರ <br> ಚಿತ್ತದಲಿ ಗ್ರಹಿಸು ನೀ ಬಿಡಬೇಡ- ಬಿಟ್ಟು ಕೆಡಬೇಡ <br> ಹೊತ್ತಾರೆಯಲೊ ಬೈಗಿನಲೊ ಆಗಲೊ ಈಗಲೊ ಕಾಯ <br> ನಿತ್ಯವೆಂದು ಸ್ಥಿರವೆಂದು ನಂಬಬೇಡ- ನಿನಗೆ ಡಂಬ ಬೇಡ ||2|| <br> ಆಯಿತೊ ಹೋಯಿತೊ ಏನಾಯಿತೊ ಈ ದೇಹಕ್ಕೆ <br> ತಾಯಿ ಯಾರೊ ತಂದೆ ಯಾರೊ ಮಡದಿ ಯಾರೊ ಮಕ್ಕಳ್ಯಾರೊ <br> ಮಾಯದೊಳು ಸಿಲುಕಿ ಬಲು ಕಾಲದಿಂದ ಶ್ರೀ ರಘು <br> ರಾಯನೆಂಬ ವಸ್ತುವಿನ ಸ್ಮರಣೆ ಬಿಟ್ಟು- ಭವದಿ ಮಮತೆ ಇಟ್ಟು <br> ನಾಯ ಬಾಯ ಅರಿವೆಯಂತೆ ನಾನಾ ಕೋಟಲೆಯಲಿ ಬಿದ್ದು <br> ಬಾಯಿ ಬಾಯಿ ಬಿಡುತಲಿ ಸಾವುದೇನೊ- ನೀ ನೋವುದೇನೊ <br> ತ್ರಾಯಿ ತ್ರಾಯಿ ತ್ರಾಯಿಯೆಂದು ತ್ರೈಲೋಕ್ಯದೊಡೆಯ ಪುಣ್ಯ <br> ದಾಯಕನ ಹೊಂದಿ ನೀ ಧನ್ಯನಾಗೊ- ಮುಕ್ತ ಮಾನ್ಯನಾಗೊ ||3|| <br> ಅಂದಿಗೊ ಇಂದಿಗೊ ಒಮ್ಮೆ ಸಿರಿ ಕಮಲೇಶನನ್ನು <br> ಒಂದು ಬಾರಿ ಅರುಹಿಂದ ನೆನೆಯಲಿಲ್ಲ- ಮನ ತಣಿಯಲಿಲ್ಲ <br> ಬಂದು ಬಂದು ಭ್ರಮೆಗೊಂಡು ಮಾಯಾಮೋಹಕೆ ಸಿಕ್ಕಿ <br> ನೊಂದು ಬೆಂದು ಒಂದರಿಂದ ಉಳಿಯಲಿಲ್ಲ- ಬಂಧ ಕಳೆಯಲಿಲ್ಲ <br> ಸಂದೇಹವ ಮಾಡದಿರು ಅರಿವು ಎಂಬ ದೀಪ ಹಿಡಿದು <br> ಇಂದು ಕಾಣು ದೇಹದಲಿ ಪಿಂಡಾಂಡ- ಹಾಗೆ ಬ್ರಹ್ಮಾಂಡ <br> ಇಂದಿರಾ ರಮಣನ ಧ್ಯಾನವನ್ನು ಮಾಡಿ ವಿವೇಕದಿ ಮು <br> ಕುಂದನಿಂದ ಮುಕುತಿಯ ಬೇಡು ಕಂಡ್ಯ- ನೀ ನೋಡು ಕಂಡ್ಯ ||4|| <br> ನೂರು ಬಾರಿ ಶರಣು ಮಾಡಿ ನೀರ ಮುಳುಗಲ್ಯಾಕೆ ಪರ <br> ನಾರಿಯರ ನೋಟಕೆ ಗುರಿಯ ಮಾಡಿದೆ- ಮನ ಸೆರೆಯ ಮಾಡಿದೆ <br> ಸೋರೆಯೊಳು ಸುರೆ ತುಂಬಿ ಮೇಲೆ ಹುವ್ವಿನ ಹಾರ ಹಾಕಿ <br> ಗೀರುಗಂಧ ಅಕ್ಷತೆಯ ಧರಿಸಿದಂತೆ- ನೀ ಮೆರೆಸಿದಂತೆ <br> ಗಾರುಡಿಯ ಮತ ಬಿಟ್ಟು ನಾದಬ್ರಹ್ಮನ ಪಿಡಿದು <br> ಸಾರಿ ಸೇರಿ ಮುಕ್ತಿಯನ್ನು ಶಮನದಿಂದ- ಮತ್ತೆ ಸುಮನದಿಂದ <br> ನಾರಾಯಣ ಅಚ್ಯುತಾನಂತಾದಿಕೇಶವನ <br> ಸಾರಾಮೃತವನುಂಡು ಸುಖಿಸೊ ಲಂಡ ಜೀವವೆ- ಎಲೊ ಭಂಡ ಜೀವವೆ ||5|| <br></p>
        <a href='index.html'>Back to Song List (ಮುಖ್ಯಪುಟ)</a>
        </body>
        </html>
        