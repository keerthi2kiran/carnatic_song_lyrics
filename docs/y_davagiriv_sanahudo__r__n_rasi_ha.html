
        <html>
        <head>
        <title>yādavagirivāsanahudo śrī nārasiṁha</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಯಾದವಗಿರಿವಾಸನಹುದೊ ಶ್ರೀ ನಾರಸಿಂಹ (yādavagirivāsanahudo śrī nārasiṁha)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಯಾದವಗಿರಿವಾಸನಹುದೊ ಶ್ರೀ ನಾರಸಿಂಹ <br> ಆದಿನಾರಾಯಣ ಅಚ್ಯುತನಹುದೊ <br> ಖಳ ಸೋಮಕನ ಕೊಂದು ನೀರ ಮುಳುಗಿ ಬಂದೆ <br> ಇಳೆಯೊಳು ಸುರಾಸುರರೈತಂದು ಬೆರೆಯಲು <br> ಘಳಿಲನೆ ದೇವಜನರು ಬಂದು ನಿಲ್ಲಲು <br> ವ್ಯಾಳೇಶನ ಸುತ್ತಿ ಸೆಳೆವ ವೇಳೆಯಲ್ಲಿ <br> ಇಳಿದು ಪಾತಾಳಕ್ಕೆ ಪರುವತ ಪೊಪುದ ಕಂಡು <br> ನಳಿನನಾಭನೆ ನಿಮ್ಮ ನೆನೆಯಲಾ ಧ್ವನಿ ಕೇಳಿ <br> ತಿಳಿದು ಕೂರ್ಮರೂಪಾಗಿ ಮಂದರವನು ಪೊತ್ತು <br> ಉಳಿಸಿದೆ ಲೋಕವನುನ್ನತ ಪರಾಕ್ರಮಿ <br> ಖಳ ಹಿರಣ್ಯಕ ಬಂದು ಎದುರಾರು ತನಗೆಂದು <br> ಇಳೆಯ ಕದ್ದೊಯ್ದು ಪೊಗುತಿರೆ ಸುರರದ ಕಂಡು <br> ಘಳಲನೆ ನಿಮ್ಮನು ಕೂಗಲಾ ಮೊರೆ ಕೇಳಿ <br> ತಿಳಿದು ಶಾಂತ ಮೂರುತಿ ಆಗಿ ಪಾವಕ ಮೂರ್ತಿ <br> ಕಳ್ಳ ದೈತ್ಯರ ಸಂಹಾರವ ಮಾಡಿದೆ <br> ನಳಿನೋದ್ಭವನಯ್ಯ ಅಮರ ಚೆನ್ನಿಗರಾಯ ||1|| <br> ಮಠದೊಳಗೆ ಪ್ರಹ್ಲಾದ ಹರನ ನಾಮ ಸ್ಮರಿಸದೆ <br> ದಿಟದಿ ಹರಿಯ ನಾಮಾವಳಿಯ ನುತಿಪುದ ಕಂಡು <br> ಕುಟಿಲ ದಾನವ ನಿಟಲನೇತ್ರನ ಸ್ಮರಿಸೆನಲು <br> ಕಠಿಣ ನಿಲುವನು ಬಿಡದ ತರಳ ನಿನ್ನಯ ಗುಣವ <br> ಪಠಿಸಲ್ಕೆ ಪರಮ ಭಕ್ತನ ಕಾಯ ಬೇಕೆಂದು <br> ನಟಿಸಿ ಕಂಬದಿ ಮೂಡಿ ನಗುವ ಭಕ್ತನ ನೋಡಿ <br> ಸಟೆಯಲ್ಲ ಅಜಾಂಡಗಳೊಡೆವಂತೆ ಘರ್ಜಿಸೆ <br> ಕುಟಿಲ ದಾನವನೋಡುವುದ ಕಂಡು ಎಳೆತಂದು <br> ಚಿಟಿಚಿಟಿ ಚಿಟಿರೆನ್ನಲು ಉಗುರಲಿ ಸೀಳಿ <br> ಪುಟನೆಗೆದ ಪಾದದಲಿ ಬಲಿಯ ತಲೆಯನು ಮೆಟ್ಟಿ <br> ನಟನೆಯಾಡುವ ವಿದ್ಯೆಯನೆಲ್ಲಿ ಕಲಿತೆಯೊ ಕಪಟ <br> ನಾಟಕ ಸೂತ್ರಧಾರಿ ನೀನಹುದು ಕ್ಷತ್ರಿಯರ <br> ಚಟುಲ ಛಲದಿ ಒಗೆದು ಕರುಳ ಬಗೆದು ತುಳಿದ <br> ದಟರನು ಸಂಹರಿಸಿದ ಚೆಲುವರಾಯ ||2|| <br> ಅಂದು ಕೌಸಲ್ಯಾ ಗರ್ಭ ಚಂದ್ರಮನಾಗಿ ಬೆಳಗಿ <br> ಕೊಂದೆ ರಾವಣ ಕುಂಭಕರ್ಣಾದಿಗಳನೆಲ್ಲ <br> ಇಂದಿರೇಶನೆ ನಿನ್ನ ನಂಬಿದ ವಿಭೀಷಣನಿಗೆ <br> ಎಂದಿಗೂ ಪಾರವಿಲ್ಲದ ಪದವಿಯನಿತ್ತೆ <br> ಕಂದನಾಗಿ ಜನಿಸಿ ವಸುದೇವ ದೇವಕಿಯರಿಗೆ <br> ನಂದಗೋಕುಲದೊಳು ನಿಂದ ಕಂಸನ ಕೊಂದೆ <br> ಚಂದಿರನ ನೆರೆಪೊಲ್ವ ಉನ್ನತೋನ್ನತನಾಗಿ <br> ಕೊಂದು ತ್ರಿಪುರಾಸುರರ ಅವರ ಸತಿಯರ ಕೆಡೆಸಿ <br> ಒಂದೆ ನೆಗೆತಕೆ ನೆಗೆವ ಅಶ್ವವನೇರಿದೆ ವ <br> ಸುಂಧರೆಯ ಮೇಲೆ ಲೀಲೆಯಾಡುತ ಕೃತಯುಗದಿ <br> ನಿಂದು ಯಾದವಗಿರಿಯ ಮೇಲೆ ತ್ರೇತಾಯುಗದಿ <br> ಬಂದು ರಾಮನೆನಿಸಿಕೊಂಡೆ ದ್ವಾಪರ ಯುಗದಿ <br> ಬಂದು ಕೃಷ್ಣನಸಿಕೊಂಡೆ ಕಲಿಯುಗದೊಳು <br> ನಿಂದು ಚಲುವ ಚೆನ್ನಿಗರಾಯನಾದೆ ವರ <br> ನಂದಿಯ ಚಂದದಿಂ ರಕ್ಷಿಸಿದೆ ಎನ್ನ ಕಾಯೊ <br> ಇಂದಿರಾಪ್ರಿಯ ಬಾಡದಾದಿಕೇಶವ ರಾಯ ||3|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>yādavagirivāsanahudo śrī nārasiṁha <br> ādinārāyaṇa acyutanahudo <br> khaḷa sōmakana kondu nīra muḷugi bande <br> iḷeyoḷu surāsuraraitandu bereyalu <br> ghaḷilane dēvajanaru bandu nillalu <br> vyāḷēśana sutti seḷeva vēḷeyalli <br> iḷidu pātāḷakke paruvata popuda kaṇḍu <br> naḷinanābhane nimma neneyalā dhvani kēḷi <br> tiḷidu kūrmarūpāgi mandaravanu pottu <br> uḷiside lōkavanunnata parākrami <br> khaḷa hiraṇyaka bandu edurāru tanagendu <br> iḷeya kaddoydu pogutire surarada kaṇḍu <br> ghaḷalane nimmanu kūgalā more kēḷi <br> tiḷidu śānta mūruti āgi pāvaka mūrti <br> kaḷḷa daityara saṁhārava māḍide <br> naḷinōdbhavanayya amara cennigarāya ||1|| <br> maṭhadoḷage prahlāda harana nāma smarisade <br> diṭadi hariya nāmāvaḷiya nutipuda kaṇḍu <br> kuṭila dānava niṭalanētrana smarisenalu <br> kaṭhiṇa niluvanu biḍada taraḷa ninnaya guṇava <br> paṭhisalke parama bhaktana kāya bēkendu <br> naṭisi kambadi mūḍi naguva bhaktana nōḍi <br> saṭeyalla ajāṇḍagaḷoḍevante gharjise <br> kuṭila dānavanōḍuvuda kaṇḍu eḷetandu <br> ciṭiciṭi ciṭirennalu ugurali sīḷi <br> puṭanegeda pādadali baliya taleyanu meṭṭi <br> naṭaneyāḍuva vidyeyanelli kaliteyo kapaṭa <br> nāṭaka sūtradhāri nīnahudu kṣatriyara <br> caṭula chaladi ogedu karuḷa bagedu tuḷida <br> daṭaranu saṁharisida celuvarāya ||2|| <br> andu kausalyā garbha candramanāgi beḷagi <br> konde rāvaṇa kumbhakarṇādigaḷanella <br> indirēśane ninna nambida vibhīṣaṇanige <br> endigū pāravillada padaviyanitte <br> kandanāgi janisi vasudēva dēvakiyarige <br> nandagōkuladoḷu ninda kaṁsana konde <br> candirana nerepolva unnatōnnatanāgi <br> kondu tripurāsurara avara satiyara keḍesi <br> onde negetake negeva aśvavanēride va <br> sundhareya mēle līleyāḍuta kṛtayugadi <br> nindu yādavagiriya mēle trētāyugadi <br> bandu rāmanenisikoṇḍe dvāpara yugadi <br> bandu kṛṣṇanasikoṇḍe kaliyugadoḷu <br> nindu caluva cennigarāyanāde vara <br> nandiya candadiṁ rakṣiside enna kāyo <br> indirāpriya bāḍadādikēśava rāya ||3|| <br></p>
        </body>
        </html>
        