
        <html>
        <head>
        <title>āru samayakkodagalilla</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಆರು ಸಮಯಕ್ಕೊದಗಲಿಲ್ಲ (āru samayakkodagalilla)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಆರು ಸಮಯಕ್ಕೊದಗಲಿಲ್ಲ <br> ಮೋರೆ ನೋಡುತ ಸುಮ್ಮನಿಹರೆಲ್ಲ <br> ಮಗಳು ಮಹಲಕುಮಿ ಮೊಮ್ಮಗನು ಸರಸಿಜಭವನು <br> ಖಗರಾಜವಾಹನನು ತನ್ನಳಿಯನು <br> ಅಗಜನಂದು ತನ್ನೊಡಲೊಳಿಂಬಿಟ್ಟು ಮೂ <br> ರ್ಬೊಗಸೆ ಮಾಡಿದ ಮುನಿಯ ಬಿಡಿಸಲಿಲ್ಲ ||1|| <br> ಶ್ರೀದೇವಿ ಭೂದೇವಿ ಮಾತೆಯರು ತಾವಿರಲು <br> ಯಾದವರಾಯ ಮೋಹದ ತಂದೆಯು <br> ವೇದಮುಖದಣ್ಣನಿರೆ ಉರಿ ನಯನದಿಂದ ಸ್ಮರ <br> ಬೂದಿಯಾಗುವಾಗ ಬಿಡಿಸಲಿಲ್ಲವೇಕೆ ||2|| <br> ಪಿತನು ಸಾಗರನು ಹಿತದಾಕೆ ಶ್ರೀದೇವಿ <br> ಅತಿ ಬೀಗನಾದವ ನಾರಾಯಣ <br> ಜತೆ ಅಳಿಯರು ಬೊಮ್ಮ ಮನ್ಮಥರಿರಲಾಗಿ <br> ಕ್ಷಿತಿಯೊಳಗೆ ಶಶಿ ಕ್ಷೀಣವಾಗುವ ಸಮಯದಿ ||3|| <br> ತೆತ್ತೀಸ ಕೋಟಿ ದೇವರ್ಕಳು ತಾವಿರಲು <br> ಒತ್ತಿನಲಿ ಇಂದ್ರ ಉಪೇಂದ್ರರಿರಲು <br> ಮತ್ತೆ ಪಾರ್ವತಿ ಪುತ್ರ ವೀರೇಶ ದಕ್ಷನ <br> ನೆತ್ತಿ ಹರಿಗಡಿವಾಗ ನೋಡುತಿಹರೆಲ್ಲ ||4|| <br> ಇಂಥಿಂಥ ದೊಡ್ಡವರು ಈ ಪಾಡು ಪಡಲಾಗಿ <br> ಭ್ರಾಂತ ಮನುಜರಿಗೆ ಪೇಳಲಿನ್ನೆಷ್ಟು <br> ಕಂತುಪಿತ ಕಾಗಿನೆಲೆಯಾದಿಕೇಶವನ <br> ಸಂತೋಷದಿಂ ನೆನೆದು ಸುಖಿಯಾಗೊ ಮನುಜ ||5|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>āru samayakkodagalilla <br> mōre nōḍuta summaniharella <br> magaḷu mahalakumi mommaganu sarasijabhavanu <br> khagarājavāhananu tannaḷiyanu <br> agajanandu tannoḍaloḷimbiṭṭu mū <br> rbogase māḍida muniya biḍisalilla ||1|| <br> śrīdēvi bhūdēvi māteyaru tāviralu <br> yādavarāya mōhada tandeyu <br> vēdamukhadaṇṇanire uri nayanadinda smara <br> būdiyāguvāga biḍisalillavēke ||2|| <br> pitanu sāgaranu hitadāke śrīdēvi <br> ati bīganādava nārāyaṇa <br> jate aḷiyaru bomma manmathariralāgi <br> kṣitiyoḷage śaśi kṣīṇavāguva samayadi ||3|| <br> tettīsa kōṭi dēvarkaḷu tāviralu <br> ottinali indra upēndrariralu <br> matte pārvati putra vīrēśa dakṣana <br> netti harigaḍivāga nōḍutiharella ||4|| <br> inthintha doḍḍavaru ī pāḍu paḍalāgi <br> bhrānta manujarige pēḷalinneṣṭu <br> kantupita kāgineleyādikēśavana <br> santōṣadiṁ nenedu sukhiyāgo manuja ||5|| <br></p>
        </body>
        </html>
        