
        <html>
        <head>
        <title>nonde nā hariyennade</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ನೊಂದೆ ನಾ ಹರಿಯೆನ್ನದೆ (nonde nā hariyennade)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ನೊಂದೆ ನಾ ಹರಿಯೆನ್ನದೆ <br> ನೊಂದೆ ನಾ ಸತ್ತು ಹುಟ್ಟುವ ಕೋಟಲೆಗಳಿಂದ <br> ನೊಂದೆ ನಾ ಪಂಚೇಂದ್ರಿಯಗಳ ಬಾಧೆಗಳಿಂದ <br> ನೊಂದೆ ನಾ ವೈರಿ ಷಡ್ವರ್ಗದಾಟಗಳಿಂದ <br> ನೊಂದೆ ನಾ ಹರಿಯೆನ್ನದೆ <br> ಒಂದು ಕ್ಷಣ ದುರ್ಗಂಧ ವಾಯು ಬರೆ ಹೇಸುವರು <br> ತಂದೆಯುದರದಿ ಮೂರು ಮಾಸ ತಾಯುದರದಲಿ <br> ಸಂದೇಹವಿಲ್ಲ ನವಮಾಸ ಮಲ ಮೂತ್ರದೊಳು <br> ಒಂದಾಗಿ ನಿಂದು ಕುದಿಕುದಿದು ಹುಟ್ಟಿ <br> ಬಂದೆ ಎಂಬತ್ತು ನಾಲುಕು ಲಕ್ಷ ಯೋನಿಯೊಳು <br> ನೊಂದೆ ಮುನ್ನೂರ ಅರವತ್ತು ಬೇನೆಗಳಿಂದ <br> ಒಂದು ಕ್ಷಣವೂ ಯಮನ ಬಾಧೆ ತಾಳಲಾರೆನು <br> ಹಿಂದೆಗೆಯದಿರು ಇಂಬಿತ್ತು ಕಾಯೊ ಮುರಾರಿ ||1|| <br> ಎಲವುಗಳ ಗಳ ಮಾಡಿ ಬಲು ನರಂಗಳ ಬಿಗಿದು <br> ಚೆಲುವ ತೊಗಲಂ ಪೊದಿಸಿ ಮಜ್ಜೆ ಮಾಂಸವ ತುಂಬಿ <br> ಹೊಲೆ ಗೂಡಿನೊಳು ಪುಗಿಸಿ ತಲೆ ಹುಳಕ ನಾಯಂತೆ <br> ಅಲೆದು ಮನೆಮನೆಯೆದುರು ಉಚ್ಚಿಷ್ಟವನು ತಿಂದು <br> ಕಳವು ಹಾದರ ಪಂಚಪಾತಕಂಗಳ ಮಾಡಿ <br> ನೆಲೆಯಿಲ್ಲದಧಿಕತರ ನರಕದೊಳಗಾಳ್ದೆನೈ <br> ಒಲಿದು ಬಂದು ರಕ್ಷಿಸು ನಾಗವೈರಿ ವಾಹನನೆ <br> ನಳಿನ ಲೋಚನನೆ ನೀ ಎನ್ನ ಕೈ ಬಿಡದೆ ||2|| <br> ಹುಟ್ಟುವಾಗಲೆ ಜಾತಕರ್ಮ ಷೋಡಶವೆಂಬ <br> ಕಟ್ಟಳೆಯ ದಿವಸದಲಿ ನಂಟರಿಷ್ಟರು ಕೂಡಿ <br> ಕಟ್ಟಿ ಮುಂಜಿಯ ಹರುಷದಲಿ ಮದುವೆ ಮಾಡಿ ಉಂ <br> ಡುಟ್ಟು ಹಾಡಿ ಹರಸಿದರು ನೂರ್ಕಾಲ ಬದುಕೆಂದು <br> ಬಿಟ್ಟು ಪ್ರಾಣಂಪೋಗೆ ಪೆಣನೆಂದು ಮೂಲೆಯೊಳು <br> ಕಟ್ಟಿ ಕುಳ್ಳಿರಿಸಿ ಹೊಟ್ಟೆಯ ಹೊಯ್ದುಕೊಂಡಳುತ <br> ಸುಟ್ಟು ಸುಡುಗಾಡಿನಲಿ ಪಿಂಡಗಳನಿಕ್ಕಿ ಬಲು <br> ಕಟ್ಟಳೆಯ ಕಾಣಿಸಿದರಯ್ಯ ಹರಿಯೆ ||3|| <br> ಹಲವು ಜನುಮದಿ ತಾಯಿ ಎನಗಿತ್ತ ಮೊಲೆಹಾಲು <br> ನಲಿನಲಿದು ಉಂಬಾಗ ನೆಲಕೆ ಬಿದ್ದುದ ಕೂಡಿ <br> ಅಳೆದು ನೋಡಿದರೆ ಕ್ಷೀರಾಂಬುಧಿಗೆ ಎರಡು ಮಡಿ <br> ಹಲವಾರು ಸಲ ಅತ್ತ ಅಶ್ರುಜಲವನು ಕೂಡಿ <br> ಅಳೆದು ನೋಡಿದರೆ ಲವಣಾರ್ಣವಕೆ ಮೂರು ಮಡಿ <br> ಎಲವುಗಳ ಕೂಡಿದರೆ ಮೇರುವಿಗೆ ನಾಲ್ಕು ಮಡಿ <br> ಸುಲಿದು ಚರ್ಮವ ಹಾಸಿದರೆ ಧರೆಗೆ ಐದು ಮಡಿ <br> ನೆಲೆ ಯಾವುದೀ ದೇಹಕೆ ನರಹರಿಯೆ ||4|| <br> ತಂದೆತಾಯಿಗಳಾರು ಇದ್ದ ಊರಾವುದು <br> ಹೊಂದಿದ್ದ ಮನೆಯೆಲ್ಲಿ ಇದ್ದ ಸತಿ ಸುತರಾರು <br> ಹಿಂದಿದ್ದ ಕುಲಗೋತ್ರ ನಾಮಂಗಳೆನಗೆಷ್ಟು <br> ಬಂದಂಥ ಸುಖದುಃಖವೆಷ್ಟು <br> ಅಂದು ಕೊಂದವರಾರು ಇಂದು ಕಾಯ್ವರದಾರು <br> ದಂದುಗವನಿದನೆಲ್ಲ ನೀಬಲ್ಲೆ ನಾನರಿಯೆ <br> ತಂದೆ ನೆಲೆಯಾದಿಕೇಶವನೆ ನಿನ್ನಯ ಪಾದ <br> ದ್ವಂದ್ವವನು ಎಂದಿಗೂ ಬಿಡೆನು ಬಿಡೆನೊ ||5|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>nonde nā hariyennade <br> nonde nā sattu huṭṭuva kōṭalegaḷinda <br> nonde nā pañcēndriyagaḷa bādhegaḷinda <br> nonde nā vairi ṣaḍvargadāṭagaḷinda <br> nonde nā hariyennade <br> ondu kṣaṇa durgandha vāyu bare hēsuvaru <br> tandeyudaradi mūru māsa tāyudaradali <br> sandēhavilla navamāsa mala mūtradoḷu <br> ondāgi nindu kudikudidu huṭṭi <br> bande embattu nāluku lakṣa yōniyoḷu <br> nonde munnūra aravattu bēnegaḷinda <br> ondu kṣaṇavū yamana bādhe tāḷalārenu <br> hindegeyadiru imbittu kāyo murāri ||1|| <br> elavugaḷa gaḷa māḍi balu naraṅgaḷa bigidu <br> celuva togalaṁ podisi majje māṁsava tumbi <br> hole gūḍinoḷu pugisi tale huḷaka nāyante <br> aledu manemaneyeduru ucciṣṭavanu tindu <br> kaḷavu hādara pañcapātakaṅgaḷa māḍi <br> neleyilladadhikatara narakadoḷagāḷdenai <br> olidu bandu rakṣisu nāgavairi vāhanane <br> naḷina lōcanane nī enna kai biḍade ||2|| <br> huṭṭuvāgale jātakarma ṣōḍaśavemba <br> kaṭṭaḷeya divasadali naṇṭariṣṭaru kūḍi <br> kaṭṭi muñjiya haruṣadali maduve māḍi uṁ <br> ḍuṭṭu hāḍi harasidaru nūrkāla badukendu <br> biṭṭu prāṇampōge peṇanendu mūleyoḷu <br> kaṭṭi kuḷḷirisi hoṭṭeya hoydukoṇḍaḷuta <br> suṭṭu suḍugāḍinali piṇḍagaḷanikki balu <br> kaṭṭaḷeya kāṇisidarayya hariye ||3|| <br> halavu janumadi tāyi enagitta molehālu <br> nalinalidu umbāga nelake bidduda kūḍi <br> aḷedu nōḍidare kṣīrāmbudhige eraḍu maḍi <br> halavāru sala atta aśrujalavanu kūḍi <br> aḷedu nōḍidare lavaṇārṇavake mūru maḍi <br> elavugaḷa kūḍidare mēruvige nālku maḍi <br> sulidu carmava hāsidare dharege aidu maḍi <br> nele yāvudī dēhake narahariye ||4|| <br> tandetāyigaḷāru idda ūrāvudu <br> hondidda maneyelli idda sati sutarāru <br> hindidda kulagōtra nāmaṅgaḷenageṣṭu <br> bandantha sukhaduḥkhaveṣṭu <br> andu kondavarāru indu kāyvaradāru <br> dandugavanidanella nīballe nānariye <br> tande neleyādikēśavane ninnaya pāda <br> dvandvavanu endigū biḍenu biḍeno ||5|| <br></p>
        </body>
        </html>
        