
        <html>
        <head>
        <title>jaganmōhananē kṛṣṇa jagavaṁ pālipane</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಜಗನ್ಮೋಹನನೇ ಕೃಷ್ಣ ಜಗವಂ ಪಾಲಿಪನೆ (jaganmōhananē kṛṣṇa jagavaṁ pālipane)</h1>
        <h2>Kannada Lyrics</h2>
        <p><b>ರಚನೆ:</b> ಪುರಂದರ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br>ಜಗನ್ಮೋಹನನೇ ಕೃಷ್ಣ ಜಗವಂ ಪಾಲಿಪನೆ</p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br><br> <br> ಒಬ್ಬಳ ಬಸುರಿಂದಲಿ ಬಂದೆ ಮ <br> ತ್ತೊಬ್ಬಳ ಕೈಯಲಿ ನೀ ಬೆಳೆದೆ <br> ಕೊಬ್ಬಿದ ದೈತ್ಯರ ಒಡಲ ಸೀಳಿದೆ ಇಂಥ <br> ತಬ್ಬಿಬ್ಬಾಟವನೆಲ್ಲಿ ಕಲಿತೆಯೊ ರಂಗ ॥೧॥ <br> <br> ಲೋಕದೊಳಗೆ ನೀ ಶಿಶುವಾಗಿ ಮೂ <br> ರ್ಲೋಕವನೆಲ್ಲ ಬಾಯಲಿ ತೋರಿದೆ <br> ಆಕಳ ಕಾಯುವ ಚಿಣ್ಣನೆಂದೆನಿಸಿದೆ <br> ಈ ಕುಟಿಲವನೆಲ್ಲಿ ಕಲಿತೆಯೊ ರಂಗ ॥೨॥ <br> <br> ಮಗುವಾಗಿ ಪೂತನಿಯ ಮೊಲೆಯನುಂಡೆ ಅವಳು <br> ಜಗದಗಲಕೆ ಬೀಳಲು ಕೆಡಹಿ <br> ನಗುತ ನಗುತ ಗೋಪಿ ಮೊಲೆಯುಂಡೆ ಇಂಥ <br> ತಗಿಬಿಗಿಯಾಟಗಳೆಲ್ಲಿ ಕಲಿತೆಯೊ ರಂಗ ॥೩॥ <br> <br> ಮಾಡುವ ಧುಮುಕಿ ಕಾಳಿಂಗನ ಶಿರದಲ್ಲಿ <br> ಮೃಡಸುರಪಾದ್ಯರು ಪೊಗಳುತಿರೆ <br> ಹೆಡೆಯ ಮೇಲೆ ಕುಣಿದಾಡುತ ಆಡುತ <br> ಕಡೆ ಸಾರೆಂಬುದನೆಲ್ಲಿ ಕಲಿತೆಯೊ ರಂಗ ॥೪॥ <br> <br> ಒಂದು ಪಾದವ ಭೂಮಿಯಲೂರಿ ಮ- <br> ತ್ತೊಂದು ಪಾದವ ಗಗನವನಳೆದು <br> ಒಂದು ಪಾದವ ಬಲಿ ಶಿರದಲಿಟ್ಟೆ ಇಂತ <br> ಚೆಂದದ ವಿದ್ಯೆಯನೆಲ್ಲಿ ಕಲಿತೆಯೊ ರಂಗ ॥೫॥ <br> <br> ನಂಬಿದ ಪ್ರಹ್ಲಾದನು ಸ್ತುತಿಸೆ ನೀ <br> ಕಂಭವನೊಡೆದು ಬಂದಾಕ್ಷಣದಿ <br> ದೊಂಬಿಲಿ ದೈತ್ಯನ ಒಡಲ ಸೀಳಿದೆ ಇಂಥ <br> ಡಂಬರಾಟವನೆಲ್ಲಿ ಕಲಿತೆಯೊ ರಂಗ ॥೬॥ <br> <br> ಅಂಬರೀಷ ದ್ವಾದಶಿ ಸಾಧಿಸುತಿರೆ ಅಗ <br> ಬಂದು ದುರ್ವಾಸರು ಶಾಪ ಕೊಡಲು <br> ಮುಂದಕೆ ಸಾಧನವಹುದೆಂದು ಚಕ್ರವ <br> ಹಿಂದಟ್ಟಿಸುವುದನೆಲ್ಲಿ ಕಲಿತೆಯೊ ರಂಗ ॥೭॥ <br> <br> ವರಬಲದಿಂದಲಿ ಭಸ್ಮಾಸುರನು <br> ಹರಣ ಶಿರಡಿ ಕರವಿಡೆ ಬರಲು <br> ತರುಣಿಯ ರೂಪವ ತಾಳಿ ಆ ದೈತ್ಯನ <br> ಹರಣವನಳಿದುದನೆಲ್ಲಿ ಕಲಿತೆಯೊ ರಂಗ ॥೮॥ <br> <br> ವೇದಗಳರಸಿ ಕಾಣದ ಪರಬ್ರಹ್ಮ ನೀ <br> ಮೋದದಿಂದ ವಿದುರನ ಮನೆಯೈದಿ <br> ಆದರದಿ ಪಾಲ ಕುಡಿದುಳಿದುದ ನೀ <br> ಮೇದಿನಿಗಿಳಿಸುವುದೆಲ್ಲಿ ಕಲಿತೆಯೊ ರಂಗ ॥೯॥ <br> <br> ದುರ್ಯೋಧನ ತನ್ನೊಡ್ಡೋಲಗದೊಳು <br> ಹರಿಯನು ಕರೆಸೆಂದರುಹಲು ಬಂದು <br> ಧರಣಿಯುಂಗುಷ್ಟದೊಲೊತ್ತುತ ಅವನನು <br> ಉರುಳಿಸಿದಾಟವನೆಲ್ಲಿ ಕಲಿತೆಯೊ ರಂಗ ॥೧೦॥ <br> ಆ ಸಭೆಯಲ್ಲಿ ಖಳ ದುರ್ಯೋಧನನಾಗ <br> ಮೋಸದಿ ಕೃಷ್ಣನ ಕಟ್ಟೆನಲು <br> ಸಾಸಿರರೂಪಿನ ಕೃಷ್ಣನೆಂದೆನಿಸಿದ <br> ವೇಷವನೆಲ್ಲಿ ಕಲಿತೆಯೊ ರಂಗ ॥೧೧॥ <br> <br> ಸರ್ಪಬಾಣ ಮೊರೆಯುತ ಬರಲು ಕಂ- <br> ದರ್ಪ ಪಿತನೆ ಕರುಣದಿ ನೀನು <br> ಒಪ್ಪುವ ಪಾರ್ಥನ ರಥವ ನೆಲಕೆ ಒತ್ತಿ <br> ತಪ್ಪಿಸಿದಾಟವನೆಲ್ಲಿ ಕಲಿತೆಯೊ ರಂಗ ॥೧೨॥ <br> <br> ದ್ರೋಣನ ಸಂಗ್ರಾಮದಿ ಹರಿಚಕ್ರವ <br> ಮಾಣದೆ ಸೂರ್ಯಗೆ ಮರೆಮಾಡಿ <br> ಕಾಣಿಸಿ ಸೈಂಧವನನು ಕೊಲಿಸಲಾದೆ ಇಂಥ <br> ಜಾಣತನವ ನೀನೆಲ್ಲಿ ಕಲಿತೆಯೊ ರಂಗ ॥೧೩॥ <br> <br> ಆ ಶಿರವಾತನ ತಂದೆಯು ಕರದಲಿ <br> ಸೂಸುತ ರಕುತವು ಬೀಳಲು ಅದನು <br> ಬೀಸಿ ಬಿಸಾಡಲು ಅವನ ಶಿರವನಾಗ <br> ಸಾಸಿರ ಮಾಡಿದುದೆಲ್ಲಿ ಕಲಿತೆಯೊ ರಂಗ ॥೧೪॥ <br> <br> ಅಡಿ ಮೂಲನೆ ಎಂದು ಕರಿರಾಜ ಕರೆಯಲು <br> ಯಾದವರಾಯ ನೀ ನಗುತಲಿ ಬಂದು <br> ಆದರದಿಂದ ಗಜೇಂದ್ರನ ಸಲಹಿದೆ <br> ಆ ದಿವ್ಯಾಟಗಳೆಲ್ಲಿ ಕಲಿತೆಯೊ ರಂಗ ॥೧೫॥ <br> <br> ಎಂದೆಂದಿಗು ನಿಮ್ಮ ಗುಣಗಳ ಪೊಗಳಲು <br> ಇಂದ್ರಾದಿಗಳಿಗೆ ಅಳವಲ್ಲ <br> ಮಂದರಧರ ಶ್ರೀ ಪುರಂದರವಿಠಲನೆ <br> ಒಂದೊಂದಾಟವನೆಲ್ಲಿ ಕಲಿತೆಯೋ ರಂಗ ॥೧೬॥</p>
        <h2>English Lyrics</h2>
        <p><b>Composer:</b> Purandara Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br>jaganmōhananē kṛṣṇa jagavaṁ pālipane</p>
        <p><b>Anupallavi:</b><br></p>
        <p><b>Charanam:</b><br><br> <br> obbaḷa basurindali bande ma <br> ttobbaḷa kaiyali nī beḷede <br> kobbida daityara oḍala sīḷide intha <br> tabbibbāṭavanelli kaliteyo raṅga ॥1॥ <br> <br> lōkadoḷage nī śiśuvāgi mū <br> rlōkavanella bāyali tōride <br> ākaḷa kāyuva ciṇṇanendeniside <br> ī kuṭilavanelli kaliteyo raṅga ॥2॥ <br> <br> maguvāgi pūtaniya moleyanuṇḍe avaḷu <br> jagadagalake bīḷalu keḍahi <br> naguta naguta gōpi moleyuṇḍe intha <br> tagibigiyāṭagaḷelli kaliteyo raṅga ॥3॥ <br> <br> māḍuva dhumuki kāḷiṅgana śiradalli <br> mṛḍasurapādyaru pogaḷutire <br> heḍeya mēle kuṇidāḍuta āḍuta <br> kaḍe sārembudanelli kaliteyo raṅga ॥4॥ <br> <br> ondu pādava bhūmiyalūri ma- <br> ttondu pādava gaganavanaḷedu <br> ondu pādava bali śiradaliṭṭe inta <br> cendada vidyeyanelli kaliteyo raṅga ॥5॥ <br> <br> nambida prahlādanu stutise nī <br> kambhavanoḍedu bandākṣaṇadi <br> dombili daityana oḍala sīḷide intha <br> ḍambarāṭavanelli kaliteyo raṅga ॥6॥ <br> <br> ambarīṣa dvādaśi sādhisutire aga <br> bandu durvāsaru śāpa koḍalu <br> mundake sādhanavahudendu cakrava <br> hindaṭṭisuvudanelli kaliteyo raṅga ॥7॥ <br> <br> varabaladindali bhasmāsuranu <br> haraṇa śiraḍi karaviḍe baralu <br> taruṇiya rūpava tāḷi ā daityana <br> haraṇavanaḷidudanelli kaliteyo raṅga ॥8॥ <br> <br> vēdagaḷarasi kāṇada parabrahma nī <br> mōdadinda vidurana maneyaidi <br> ādaradi pāla kuḍiduḷiduda nī <br> mēdinigiḷisuvudelli kaliteyo raṅga ॥9॥ <br> <br> duryōdhana tannoḍḍōlagadoḷu <br> hariyanu karesendaruhalu bandu <br> dharaṇiyuṅguṣṭadolottuta avananu <br> uruḷisidāṭavanelli kaliteyo raṅga ॥10॥ <br> ā sabheyalli khaḷa duryōdhananāga <br> mōsadi kṛṣṇana kaṭṭenalu <br> sāsirarūpina kṛṣṇanendenisida <br> vēṣavanelli kaliteyo raṅga ॥11॥ <br> <br> sarpabāṇa moreyuta baralu kaṁ- <br> darpa pitane karuṇadi nīnu <br> oppuva pārthana rathava nelake otti <br> tappisidāṭavanelli kaliteyo raṅga ॥12॥ <br> <br> drōṇana saṅgrāmadi haricakrava <br> māṇade sūryage maremāḍi <br> kāṇisi saindhavananu kolisalāde intha <br> jāṇatanava nīnelli kaliteyo raṅga ॥13॥ <br> <br> ā śiravātana tandeyu karadali <br> sūsuta rakutavu bīḷalu adanu <br> bīsi bisāḍalu avana śiravanāga <br> sāsira māḍidudelli kaliteyo raṅga ॥14॥ <br> <br> aḍi mūlane endu karirāja kareyalu <br> yādavarāya nī nagutali bandu <br> ādaradinda gajēndrana salahide <br> ā divyāṭagaḷelli kaliteyo raṅga ॥15॥ <br> <br> endendigu nimma guṇagaḷa pogaḷalu <br> indrādigaḷige aḷavalla <br> mandaradhara śrī purandaraviṭhalane <br> ondondāṭavanelli kaliteyō raṅga ॥16॥</p>
        </body>
        </html>
        