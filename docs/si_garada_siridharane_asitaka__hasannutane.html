
        <html>
        <head>
        <title>siṅgarada siridharane asitakaṇṭhasannutane</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಸಿಂಗರದ ಸಿರಿಧರನೆ ಅಸಿತಕಂಠಸನ್ನುತನೆ (siṅgarada siridharane asitakaṇṭhasannutane)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಸಿಂಗರದ ಸಿರಿಧರನೆ ಅಸಿತಕಂಠಸನ್ನುತನೆ <br> ಗಂಗೆಯನು ಉಂಗುಟದಿ ಪೆತ್ತ ಮೂರುತಿಯೆ- ಕಲುಬಗಿರಿ <br> ರಂಗನೊಲಿದುಪ್ಪವಡಿಸಯ್ಯ ಹರಿಯೆ <br> ಕುಸುಮಸೌರಭವ ಎಡೆವೆರಸಿ ಮಾರುತ ತೀಡೆ <br> ಎಸೆವ ರೋಪಣಸಿ ಪೆಸರ್ವಕ್ಕಿ ಝೇಂಕಾರ ಮಾಡೆ <br> ಪೊಸ ಶಾಸ್ತ್ರ ಕ್ರಮ ಕೂಗೆ ಜಾರ ತಸ್ಕರ ತತಿಯು <br> ಬಸವಳಿದು ಭಯದಿ ಪೋಗೆ <br> ಶಶಿತಾರೆಗಳು ಸರಿಯೆ ನೀಲಾಬ್ಜ ಮೈಮರೆಯೆ <br> ಬಿಸಿಗದಿರ ಪೂರ್ವಾಚಲವನಡರಿ ಬಂದ ಪೀತ <br> ವಸನ ನೀನೊಲಿದುಪ್ಪವಡಿಸಯ್ಯ ಹರಿಯೆ ||1|| <br> ಭಕುತರೊಳು ಘಂಟಕರ್ಣನು ಜಯ ಸುವರ್ಣಕ ಪುತ್ರ <br> ಮುಕುತಿ ದೇಹಿಕ ಸಿಲೀಮುಖನಯ್ಯ ಧ್ರುವದೇವ <br> ಅಖಿಳ ಸುವ್ರತ ಕ್ಷೋಣಿಯಿಂದಲಿ ಹಿರಿಯ ಪ್ರಕೃತಿರಹಿತಾಂಬರೀಷ <br> ವಿಕಟ ವಧುವಿನ ಮಾಯೆ ಗೆಲಿದ ರುಕಮಾಂಗದನು <br> ಸುಕೃತಿವಂತನು ಯಮನ ತನಯ ಭೀಮಾರ್ಜುನರು <br> ನಕುಲ ಸಹದೇವಕರು ಬಂದರೇಳೈ ಭೃತ್ಯ <br> ನಿಕರಕೊಲಿದು ಉಪ್ಪವಡಿಸಯ್ಯ ಹರಿಯೆ ||2|| <br> ಗಂಡುವೆಣ್ಣಿನ ರೂಪವೆತ್ತು ರಾಜಿಸುವವನು <br> ಮಂಡೆಯಲಿ ಕೊಂಡಾಂತು ಮೈ ಜುಮ್ಮುತಾಳಲು <br> ದ್ಧಂಡಧಾರನು ತನ್ನ ತಲೆದೋರಿ..... <br> ತುಂಡವಿಕ್ರಮ ವರುಣನು <br> ತುಂಡದೊಳು ಚಂಡವುಳ್ಳವನ ಬಲವನು ಮುರಿದೆ <br> ಡಿಂಡೀರ ಸರ್ವಕೃತ್ ಆನೆ ವಾಹನ..... <br> ಅಂಡಲೆದು ಓಡುವ ವ್ಯಾಘ್ರಾನುಚರ್ಮ ಕಂದ ರಮೆಯ <br> ಗಂಡನೊಲಿದುಪ್ಪವಡಿಸಯ್ಯ ಹರಿಯೆ ||3|| <br> ವಲ್ಮೀಕಿ ದುರ್ವಾಸ ವಿದುರ ಪಟಿಪರಿ ಪೂರ್ವ <br> ಜಲಜಾಪ್ತ ವರಗಾಲವಾನ್ವಿತ ಅತ್ರಿ ಶಾಂಡಿಲ್ಯ <br> ಚಲದಂಕ ಕೌಶಿಕನು ಕಟಿಲ ಮಾರ್ಕಂಡೇಯ <br> ತಳಕಾಲ ನಯನದವನು <br> ಜಲಧಿಯನು ಪೀರ್ದ ಮಹಾಬಲದ ಬಲವಂತನು <br> ಸುಲಭ ವಶಿಷ್ಠನು ಪರಾಶರನು ಶುಕಮುನಿಯು <br> ಕಲಕಂಠ ಹೊಳೆಯೆ ನಿಟ್ಟಿಸಿದವನು ಬಂದನೆಲೆ <br> ಜಲಜಾಕ್ಷನೊಲಿದುಪ್ಪವಡಿಸಿಯ್ಯ ಹರಿಯೆ ||4|| <br> ವೇದ ತಸ್ಕರನೊಡನೆ ಕಾದಿ ವೇದವ ಸೆಳೆದು <br> ಭೂಧರವ ನೆಗಹಿ ತಾಮಸನ ಜೀವವನಳಿದು <br> ವಾದಿಸುವ ಹಿರಣ್ಯಕನ ಕರುಳ ನಖದಲಿ ಬಗೆದು <br> ಪಾದದಲಿ ಧರೆಯನಳೆದು <br> ಯೋಧಾರ್ಜುನನ ಅರೆದು ಸ್ವಾದು ಅನ್ನವ ತೊರೆದು <br> ಕ್ರೋಧಿಯಸುವೀಂಟಿ ತ್ರಿಪುರವ ಮುರಿದು ಹಯವೇರು <br> ಏದರಾಲಸ್ಯಮೇಳೇಳು ಮಾಧವನೆ ಕಲುಬ <br> ಗಿರಿಯಲ್ಲಿ ಬಳಲಿ ಪವಡಿಸಿದೆ <br> ಸಾಧು ನರಸಿಂಹ ಕಾಗಿನೆಲೆ ಆದಿಕೇಶವನ ಮುಂದ- <br> ಗಾಧ ಕಾರ್ಯಗಳಿವೆ ಭೂಧರನೊಲಿದುಪ್ಪವಡಿಸಯ್ಯ ಹರಿಯೆ ||5|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>siṅgarada siridharane asitakaṇṭhasannutane <br> gaṅgeyanu uṅguṭadi petta mūrutiye- kalubagiri <br> raṅganoliduppavaḍisayya hariye <br> kusumasaurabhava eḍeverasi māruta tīḍe <br> eseva rōpaṇasi pesarvakki jhēṅkāra māḍe <br> posa śāstra krama kūge jāra taskara tatiyu <br> basavaḷidu bhayadi pōge <br> śaśitāregaḷu sariye nīlābja maimareye <br> bisigadira pūrvācalavanaḍari banda pīta <br> vasana nīnoliduppavaḍisayya hariye ||1|| <br> bhakutaroḷu ghaṇṭakarṇanu jaya suvarṇaka putra <br> mukuti dēhika silīmukhanayya dhruvadēva <br> akhiḷa suvrata kṣōṇiyindali hiriya prakṛtirahitāmbarīṣa <br> vikaṭa vadhuvina māye gelida rukamāṅgadanu <br> sukṛtivantanu yamana tanaya bhīmārjunaru <br> nakula sahadēvakaru bandarēḷai bhṛtya <br> nikarakolidu uppavaḍisayya hariye ||2|| <br> gaṇḍuveṇṇina rūpavettu rājisuvavanu <br> maṇḍeyali koṇḍāntu mai jummutāḷalu <br> ddhaṇḍadhāranu tanna taledōri..... <br> tuṇḍavikrama varuṇanu <br> tuṇḍadoḷu caṇḍavuḷḷavana balavanu muride <br> ḍiṇḍīra sarvakṛt āne vāhana..... <br> aṇḍaledu ōḍuva vyāghrānucarma kanda rameya <br> gaṇḍanoliduppavaḍisayya hariye ||3|| <br> valmīki durvāsa vidura paṭipari pūrva <br> jalajāpta varagālavānvita atri śāṇḍilya <br> caladaṅka kauśikanu kaṭila mārkaṇḍēya <br> taḷakāla nayanadavanu <br> jaladhiyanu pīrda mahābalada balavantanu <br> sulabha vaśiṣṭhanu parāśaranu śukamuniyu <br> kalakaṇṭha hoḷeye niṭṭisidavanu bandanele <br> jalajākṣanoliduppavaḍisiyya hariye ||4|| <br> vēda taskaranoḍane kādi vēdava seḷedu <br> bhūdharava negahi tāmasana jīvavanaḷidu <br> vādisuva hiraṇyakana karuḷa nakhadali bagedu <br> pādadali dhareyanaḷedu <br> yōdhārjunana aredu svādu annava toredu <br> krōdhiyasuvīṇṭi tripurava muridu hayavēru <br> ēdarālasyamēḷēḷu mādhavane kaluba <br> giriyalli baḷali pavaḍiside <br> sādhu narasiṁha kāginele ādikēśavana munda- <br> gādha kāryagaḷive bhūdharanoliduppavaḍisayya hariye ||5|| <br></p>
        </body>
        </html>
        