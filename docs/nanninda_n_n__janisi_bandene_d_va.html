
        <html>
        <head>
        <title>nanninda nānē janisi bandene dēva</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ನನ್ನಿಂದ ನಾನೇ ಜನಿಸಿ ಬಂದೆನೆ ದೇವ (nanninda nānē janisi bandene dēva)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ನನ್ನಿಂದ ನಾನೇ ಜನಿಸಿ ಬಂದೆನೆ ದೇವ <br> ಎನ್ನ ಸ್ವತಂತ್ರವು ಲೇಶವಿದ್ದರು ತೋರು <br> ನಿನ್ನ ಪ್ರೇರಣೆಯಿಂದ ನಡೆದು ನುಡಿದ ಮೇಲೆ <br> ನಿನ್ನದು ತಪ್ಪೋ ನನ್ನದು ತಪ್ಪೋ ಪರಮಾತ್ಮ <br> ಜನನಿಯ ಜಠರದಲಿ ನವಮಾಸ ಪರಿಯಂತ <br> ಘನದಿ ನೀ ಪೊಷಿಸುತಿರೆ ನಾನು <br> ಜನಿಸಲಾರೆನು ಎನೆ ಜನಿಸೆಂದಿಕ್ಕಳದಿಂದ <br> ವನಜಾಕ್ಷ ನೂಕಿದವನು ನೀನಲ್ಲವೆ ||1|| <br> ಎಲುವುಗಳ ಜಂತೆ ಮಾಡಿ ನರಗಳ ಹುರಿಯಿಂ <br> ಹೊಲಿದು ಚರ್ಮವ ಹೊದಿಸಿ ದೇಹದೊಳು <br> ಮಲಮೂತ್ರಕೆ ಹೊರದಾರಿ ನಿರ್ಮಿಸಿ ಹೃದಯದಲಿ <br> ನೆಲಸಿ ಚೇತನವನಿತ್ತವ ನೀನಲ್ಲವೆ ||2|| <br> ಜನಿಸಿದಾರಭ್ಯದಿಂದ ಇಂದಿನ ಪರಿಯಂತ <br> ಘನಘನ ಪಾಪ ಸುಕರ್ಮಂಗಳನು <br> ಮನಕೆ ಬೋಧಿಸಿ ಮಾಡಿಸಿ ಮುಂದೆ ಇದನೆಲ್ಲ <br> ಅನುಭವಿಸುವುದು ಜೀವನೊ ನೀನೊ ದೇವ ||3|| <br> ಅಂಧಕನ ಕೈಲಿ ಕೋಲಿತ್ತು ಕರೆದೊಯ್ಯುವಾ <br> ಮುಂದಾಳು ತಪ್ಪಿ ಗುಂಡಿಗೆ ಕೆಡಹಲು <br> ಅಂಧಕನ ತಪ್ಪೋ ಅದು ಮುಂದಾಳಿನ ತಪ್ಪೋ <br> ಹಿಂದಾಡಬೇಡ ಎನ್ನೊಳು ತಪ್ಪಿಲ್ಲವೊ ||4|| <br> ಕಂದನ ತಾಯಿ ಆಡಿಸುವಾಗ ಅದು ಪೊಗಿ <br> ಅಂದಿ ಬಾವಿ ನೋಡುವುದನು ಕಂಡು <br> ಬಂದು ಬೇಗನೆ ಬಾಚಿ ಎತ್ತಿಕೊಳ್ಳದಿದ್ದರದು <br> ಕಂದನ ತಪ್ಪೋ ಮಾತೆಯ ತಪ್ಪೋ ಪರಮಾತ್ಮ ||5|| <br> ಭಾರ ನಿನ್ನದೊ ದೂರು ನಿನ್ನದೊ ಕೃಷ್ಣ <br> ನಾರಿ ಮಕ್ಕಳು ತನುಮನ ನಿನ್ನದಯ್ಯ <br> ಕ್ಷೀರದೊಳಗದ್ದು ನೀರೊಳಗದ್ದು ಗೋವಿಂದ <br> ಹೇರನೊಪ್ಪಿಸಿದ ಮೇಲೆ ಸುಂಕವೆ ದೇವ ||6|| <br> ನ್ಯಾಯವಾದರೆ ದುಡುಕು ನಿನ್ನದೊ ರಂಗ ಮತ್ತ- <br> ನ್ಯಾಯವಾದರೆ ಪೇಳುವರಾರು <br> ಮಾಯಾರಹಿತ ಕಾಗಿನೆಲೆಯಾದಿ ಕೇಶವ <br> ಕಾಯಯ್ಯ ತಪ್ಪನೆಣಿಸದೆ ದೇವ ||7|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>nanninda nānē janisi bandene dēva <br> enna svatantravu lēśaviddaru tōru <br> ninna prēraṇeyinda naḍedu nuḍida mēle <br> ninnadu tappō nannadu tappō paramātma <br> jananiya jaṭharadali navamāsa pariyanta <br> ghanadi nī poṣisutire nānu <br> janisalārenu ene janisendikkaḷadinda <br> vanajākṣa nūkidavanu nīnallave ||1|| <br> eluvugaḷa jante māḍi naragaḷa huriyiṁ <br> holidu carmava hodisi dēhadoḷu <br> malamūtrake horadāri nirmisi hṛdayadali <br> nelasi cētanavanittava nīnallave ||2|| <br> janisidārabhyadinda indina pariyanta <br> ghanaghana pāpa sukarmaṅgaḷanu <br> manake bōdhisi māḍisi munde idanella <br> anubhavisuvudu jīvano nīno dēva ||3|| <br> andhakana kaili kōlittu karedoyyuvā <br> mundāḷu tappi guṇḍige keḍahalu <br> andhakana tappō adu mundāḷina tappō <br> hindāḍabēḍa ennoḷu tappillavo ||4|| <br> kandana tāyi āḍisuvāga adu pogi <br> andi bāvi nōḍuvudanu kaṇḍu <br> bandu bēgane bāci ettikoḷḷadiddaradu <br> kandana tappō māteya tappō paramātma ||5|| <br> bhāra ninnado dūru ninnado kṛṣṇa <br> nāri makkaḷu tanumana ninnadayya <br> kṣīradoḷagaddu nīroḷagaddu gōvinda <br> hēranoppisida mēle suṅkave dēva ||6|| <br> nyāyavādare duḍuku ninnado raṅga matta- <br> nyāyavādare pēḷuvarāru <br> māyārahita kāgineleyādi kēśava <br> kāyayya tappaneṇisade dēva ||7|| <br></p>
        </body>
        </html>
        