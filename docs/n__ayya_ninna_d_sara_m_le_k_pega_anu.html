
        <html>
        <head>
        <title>nōḍayya ninna dāsara mēle kṛpegaḷanu</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ನೋಡಯ್ಯ ನಿನ್ನ ದಾಸರ ಮೇಲೆ ಕೃಪೆಗಳನು (nōḍayya ninna dāsara mēle kṛpegaḷanu)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ನೋಡಯ್ಯ ನಿನ್ನ ದಾಸರ ಮೇಲೆ ಕೃಪೆಗಳನು <br> ಮಾಡಯ್ಯ ಮನ್ಮನಕೆ ಸಂತಸವನು <br> ತೀಡಯ್ಯ ಭವಭಯದ ಪಾತಕಂಗಳ ದಾನ <br> ವಾಡ ಗುಡ್ಡದ ತಿರುಮಲೇಶ ಸರ್ವೇಶ ||1 <br> ಆದಿಯಲಿ ವೇದಗಳ ಕದ್ದುಕೊಂಡೊಯ್ದವನ <br> ಸಾಧನಂಗೆಯ್ವೆನೆಂದಾಕ್ಷಣದೊಳು <br> ಪೊದನೆಲ್ಲೆನುತ ಶರನಿಧಿಯೊಳಗೆ ಪೊಕ್ಕ ಮ <br> ತ್ತಾ ದಿತ್ಯನಂ ಕೊಂದು ತಿಕ್ಕಿಮುಕ್ಕೆ <br> ನೀ ದಯಾ ಪಾತ್ರನೆಂಬುದ ಕೇಳಿ ನಾನರಿತೆ <br> ಭೂ-ಧರೆಯ ಸುರರ ನೀ ಸಲುಹಲಾಗ <br> ಪೊದ ನಿಗಮಂಗಳನು ತಂದು ಸಲೆ ರಕ್ಷಿಸಿದೆ <br> ಆದಿ ಮತ್ಸ್ಯಾವತಾರ ಶರಣೆಂಬೆನು ||1|| <br> ಅಮರ ದೈತ್ಯರು ಕೂಡಿ ಅಂಬುಧಿಯ ಕಡೆಯಲಿಕೆ <br> ಕ್ರಮದಿ ಮಂದರಕೆ ಕಟ್ಟಿದ ಶೇಷನ <br> ತಮತಮಗೆ ಪಿಡಿದೆಳೆಯೆ ತಲ್ಲಣಿಸಿ ಫಣಿರಾಜ <br> ಸಮ ವಿಷದ ಕರ್ಬೊಗೆಯನುಗುಳುತಿರಲು <br> ಮಮಕಾರ ತತ್ತ್ವದಲಿ ಮತ್ತೊಂದು ರೂಪಾಗಿ <br> ಅಮಿತಗುಣ ಮೂರ್ತಿ ನೀನಂದು ಬೇರೆ <br> ಸುಮತವನು ಬೆನ್ನಲ್ಲಿ ಸಲೆ ಆತು ರಕ್ಷಿಸಿದೆ <br> ಕಮಠಮೂರುತಿ ನಿನಗೆ ಶರಣೆಂಬೆನು ||2|| <br> ಚಿನ್ನಗಣ್ಣವನೆಂಬನೊರ್ವ ಖಳ ಭೂದೇವಿ <br> ಕನ್ನಿಕೆಯನೊಯ್ಯುತಿರೆ ಕನಲಿ ಮನದಿ <br> ಇನ್ನು ಅವನನು ಸೆಣಸಿ ಜಯಿಸುವವರನು ಕಾಣೆ <br> ನೆನ್ನುತಲಿ ರೋಮಗಳನುಬ್ಬೆತ್ತುತ <br> ತನ್ನ ಮುಂಗೋರೆಗಳ ಮಸೆದೊಡನೆ ರಕ್ಕಸನ <br> ಬೆನ್ನಟ್ಟಿ ಬರಸೆಳೆದು ಸದೆದೊರಗಿಸಿ <br> ಚೆನ್ನಾಗಿ ಧರಣಿಯನು ತಂದು ಸಲೆ ರಕ್ಷಿಸಿದೆ <br> ಹನ್ನೆರಡು ಪೆಸರವನೆ ಶರಣೆಂಬೆನು ||3|| <br> ಹೇಮಕಶ್ಯಪನೆಂಬ ನಾಮಜನ ಸುತನೊರ್ವ <br> ನಾ ಮಹಾಘನವೆಂದು ನೆನೆಯುತಿರಲು <br> ತಾಮಸದ ಖಳ ತನ್ನ ತನುಜನನು ಮಥಿಸುತಿರೆ <br> ರಾಮನನು ತೋರೆಂದು ಬಾಧಿಸುತಿರೆ <br> ಧೂಮಜ್ವಾಲೆಗಳೊಡನೆ ಭುಗುಭುಗಿಲು ಛಿಟಿಲೆನುತ <br> ಆ ಮಹಾ ರಕ್ಕಸನ ಪೊಡೆಯ ಸೀಳಿ <br> ಪ್ರೇಮದಲಿ ಪ್ರಹ್ಲಾದಗೊಲಿದು ಪಟ್ಟವನಿತ್ತೆ <br> ಸಾಮಜಾರಿಯ ವದನ ಶರಣೆಂಬೆನು ||4|| <br> ಬಲಿಯಧ್ವರದ ಸಾಲೆಗೊಂದು ವೇಷವನಾಂತು <br> ಸಲೆ ಬಂದು ಧರೆಯ ಮೂರಡಿಯ ಬೇಡೆ <br> ಒಲಿದು ಇತ್ತಪೆನೆನಲು ಧಾರೆಯನೆರೆಯಲಸುರ <br> ಕುಲಗುರುವು ಜುಳಿಗೆಯೊಳು ತಡೆದು ನಿಲಲು <br> ಸಲಿಲ ವರ್ಜಿತನಯನನನು ಮಾಡಿ ಆಕಾಶ <br> ನೆಲವೆರಡು ಪಾದವನ್ನಳೆದ ಬಳಿಕ <br> ತಲೆ ಮೇಲೆ ಇರಿಸೆನಲು ತಳತಳಿಸಿ ಅವನ ಬಾ <br> ಗಿಲ ಕಾಯ್ದ ವಾಮನನೆ ಶರಣೆಂಬೆನು ||5|| <br> ರೇಣುಕೆಯ ಬಸುರಿನಲಿ ಜನಿಸಿ ಪಿತನಾಜ್ಞೆಯನು <br> ಮಾಣಬಾರದು ಎಂಬ ಮತವ ಪಿಡಿದು <br> ಕ್ಷೂಣವಿಲ್ಲದೆ ತಾಯ ಶಿರವರಿದು ತಂದೆಯನು <br> ಪ್ರಾಣಹತ್ಯವ ಮಾಡಿದರ ಕುಲವನು <br> ಕ್ಷೋಣಿಗೆರಗಿಸಿ ಕಾರ್ತವೀರ್ಯಾರ್ಜುನನ ಮಡುಹಿ <br> ಜಾಣತನದಲಿ ಭೂದಾನಗಳ ಭೂಸುರರ <br> ಕಾಣುತಲೆ ಕರೆಕರೆದು ಕೊಟ್ಟೆಯೈ ನೀನು ಪೂ <br> ಬಾಣಜನಕನೆ ರಾಮ ಶರಣೆಂಬೆನು ||6|| <br> ಸೀತೆಯನು ಕದ್ದು ಒಯ್ದವನ ಕೊಲ್ಲುವ ಭರದಿ <br> ಭೂತಳದ ಕಪಿಗಳನು ಕೂಡಿಕೊಂಡು <br> ಸೇತುವೆಯ ಕಟ್ಟಿ ಶರನಿಧಿ ದಾಟಿ ಬರಲಾಗ <br> ಭೂತಗಣ ಸಂತತಿಯು ನಡುನಡುಗುತಿರಲು <br> ಚೇತನದ ರಾವಣೇಶ್ವರ ಕುಂಭಕರ್ಣ ಸತ್ತ್ವಾತಿ <br> ಶಯ ರಕ್ಕಸರ ಇರಿದೊರಗಿಸಿ <br> ಮಾತು ಲಾಲಿಸಿ ವಿಭೀಷಣಗೆ ಪಟ್ಟವನಿತ್ತ <br> ದಾತ ರಘುನಾಥನೇ ಶರಣೆಂಬೆನು ||7|| <br> ಶಕಟ ಕುಕ್ಕುಟ ಧೇನುಕಾಸುರರ ಪೂತನಿಯ <br> ಬಕ ವತ್ಸಹಕ ವೃಷಸುರರ ಮುಖ್ಯರ <br> ಪ್ರಕಟದಿಂದರಿದು ಕರಿಯನು ಸೀಳಿ ತನಗೆ ಸಂ <br> ಮುಖರಾದ ಮಲ್ಲರನು ಇರಿದೊರಗಿಸಿ <br> ಮುಕುರ ದಂತದ ಹಮ್ರ್ಯದೊಳಗಿಂದ ಕಂಸನ <br> ಪುಕಪುಕನೆ ತಿವಿದವನನಿರಿದೊರಗಿಸಿ <br> ಸಕಲವೆಸೆದಿರ್ದ ಮಧುರಾಪುರವ ಉಗ್ರಸೇ <br> ನಕಗಿತ್ತ ಕೃಷ್ಣನೇ ಶರಣೆಂಬೆನು ||8|| <br> ಮೂರು ಪುರದಬಲೆಯರ ವ್ರತಗಳನು ಕೆಡಿಸಲಿಕೆ <br> ಬೇರೊಂದು ಅಶ್ವತ್ಥ ವೃಕ್ಷವಾಗಿ <br> ನಾರಿಯರ ವ್ರತಭಂಗಗೆಯ್ಯಲಾ ದೆಸೆಯಿಂದ <br> ಊರುತ್ರಯವದು ತಿರುಗುವುದು ನಿಲ್ಲಲಾಗ <br> ನೀರ ಮಸ್ತಕದಲ್ಲಿ ಧರಿಸಿದನ ಕರವಿಲ್ಲ <br> ನಾರಿಯೊಳು ನಾರಾಯಣಾಸ್ತ್ರವಾಗಿ <br> ಘೋರತನವೆತ್ತ ತ್ರಿಪುರದ ಕೀಲ ಪರಿದ ಮದ <br> ನಾರಿ ಸಖ ಬುದ್ಧನೇ ಶರಣೆಂಬೆನು ||9|| <br> ಮದವೆತ್ತ ರಕ್ಕಸರು ಮಹಿಯೊಳಗೆ ಹೆಚ್ಚಲು <br> ತ್ರಿದಶರಾದ್ಯಂತ ನಡನಡನೆ ನಡುಗುತಿರಲು <br> ಬೆದರಬೇಡೆನುತ ಅಭಯವನಿತ್ತು ಮುದದಿಂದವ <br> ಸುಧೆಯೊಳಗೆ ಬಂದು ಜನಿಸಿ <br> ಕುದುರೆವಾಹನನಾಗಿ ಕುಂಭಿನಿಯ ಮೇಲೆ ತನ <br> ಗಿದಿರಾದ ರಾವುತರನಿರಿದೊರಗಿಸಿ <br> ಮೊದಲ ಭಾಷೆಯನು ದಿವಿಜರಿಗಿತ್ತೆ ಬೇಗದಲಿ <br> ಚದುರ ಕಲ್ಕ್ಯವತಾರ ಶರಣೆಂಬೆನು ||10|| <br> ಇಂತು ದಶ ಅವತಾರಗಳನೆತ್ತಿ ರಕ್ಕಸರ <br> ಸಂತತಿಯನೊರಸಿ ಭೂಭಾರವಿಳುಹಿ <br> ಕಂತುಪಿತ ತಿರುವೆಂಗಳೇಶ ತಿರುಮಲೆಯೊಳಗೆ <br> ಚಿಂತಿಸುವ ಭಕ್ತರನು ಪಾಲಿಸುತಲಿ <br> ದಂತಿರಾಜನ ಪೊರೆದು ದಾನವಾಡಿಗೆ ಬಂದು <br> ನಿಂತಾದಿಕೇಶವನೆ ಶರಣೆಂಬೆನು ||1|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>nōḍayya ninna dāsara mēle kṛpegaḷanu <br> māḍayya manmanake santasavanu <br> tīḍayya bhavabhayada pātakaṅgaḷa dāna <br> vāḍa guḍḍada tirumalēśa sarvēśa ||1 <br> ādiyali vēdagaḷa kaddukoṇḍoydavana <br> sādhanaṅgeyvenendākṣaṇadoḷu <br> podanellenuta śaranidhiyoḷage pokka ma <br> ttā dityanaṁ kondu tikkimukke <br> nī dayā pātranembuda kēḷi nānarite <br> bhū-dhareya surara nī saluhalāga <br> poda nigamaṅgaḷanu tandu sale rakṣiside <br> ādi matsyāvatāra śaraṇembenu ||1|| <br> amara daityaru kūḍi ambudhiya kaḍeyalike <br> kramadi mandarake kaṭṭida śēṣana <br> tamatamage piḍideḷeye tallaṇisi phaṇirāja <br> sama viṣada karbogeyanuguḷutiralu <br> mamakāra tattvadali mattondu rūpāgi <br> amitaguṇa mūrti nīnandu bēre <br> sumatavanu bennalli sale ātu rakṣiside <br> kamaṭhamūruti ninage śaraṇembenu ||2|| <br> cinnagaṇṇavanembanorva khaḷa bhūdēvi <br> kannikeyanoyyutire kanali manadi <br> innu avananu seṇasi jayisuvavaranu kāṇe <br> nennutali rōmagaḷanubbettuta <br> tanna muṅgōregaḷa masedoḍane rakkasana <br> bennaṭṭi baraseḷedu sadedoragisi <br> cennāgi dharaṇiyanu tandu sale rakṣiside <br> hanneraḍu pesaravane śaraṇembenu ||3|| <br> hēmakaśyapanemba nāmajana sutanorva <br> nā mahāghanavendu neneyutiralu <br> tāmasada khaḷa tanna tanujananu mathisutire <br> rāmananu tōrendu bādhisutire <br> dhūmajvālegaḷoḍane bhugubhugilu chiṭilenuta <br> ā mahā rakkasana poḍeya sīḷi <br> prēmadali prahlādagolidu paṭṭavanitte <br> sāmajāriya vadana śaraṇembenu ||4|| <br> baliyadhvarada sālegondu vēṣavanāntu <br> sale bandu dhareya mūraḍiya bēḍe <br> olidu ittapenenalu dhāreyanereyalasura <br> kulaguruvu juḷigeyoḷu taḍedu nilalu <br> salila varjitanayanananu māḍi ākāśa <br> nelaveraḍu pādavannaḷeda baḷika <br> tale mēle irisenalu taḷataḷisi avana bā <br> gila kāyda vāmanane śaraṇembenu ||5|| <br> rēṇukeya basurinali janisi pitanājñeyanu <br> māṇabāradu emba matava piḍidu <br> kṣūṇavillade tāya śiravaridu tandeyanu <br> prāṇahatyava māḍidara kulavanu <br> kṣōṇigeragisi kārtavīryārjunana maḍuhi <br> jāṇatanadali bhūdānagaḷa bhūsurara <br> kāṇutale karekaredu koṭṭeyai nīnu pū <br> bāṇajanakane rāma śaraṇembenu ||6|| <br> sīteyanu kaddu oydavana kolluva bharadi <br> bhūtaḷada kapigaḷanu kūḍikoṇḍu <br> sētuveya kaṭṭi śaranidhi dāṭi baralāga <br> bhūtagaṇa santatiyu naḍunaḍugutiralu <br> cētanada rāvaṇēśvara kumbhakarṇa sattvāti <br> śaya rakkasara iridoragisi <br> mātu lālisi vibhīṣaṇage paṭṭavanitta <br> dāta raghunāthanē śaraṇembenu ||7|| <br> śakaṭa kukkuṭa dhēnukāsurara pūtaniya <br> baka vatsahaka vṛṣasurara mukhyara <br> prakaṭadindaridu kariyanu sīḷi tanage saṁ <br> mukharāda mallaranu iridoragisi <br> mukura dantada hamryadoḷaginda kaṁsana <br> pukapukane tividavananiridoragisi <br> sakalavesedirda madhurāpurava ugrasē <br> nakagitta kṛṣṇanē śaraṇembenu ||8|| <br> mūru puradabaleyara vratagaḷanu keḍisalike <br> bērondu aśvattha vṛkṣavāgi <br> nāriyara vratabhaṅgageyyalā deseyinda <br> ūrutrayavadu tiruguvudu nillalāga <br> nīra mastakadalli dharisidana karavilla <br> nāriyoḷu nārāyaṇāstravāgi <br> ghōratanavetta tripurada kīla parida mada <br> nāri sakha buddhanē śaraṇembenu ||9|| <br> madavetta rakkasaru mahiyoḷage heccalu <br> tridaśarādyanta naḍanaḍane naḍugutiralu <br> bedarabēḍenuta abhayavanittu mudadindava <br> sudheyoḷage bandu janisi <br> kudurevāhananāgi kumbhiniya mēle tana <br> gidirāda rāvutaraniridoragisi <br> modala bhāṣeyanu divijarigitte bēgadali <br> cadura kalkyavatāra śaraṇembenu ||10|| <br> intu daśa avatāragaḷanetti rakkasara <br> santatiyanorasi bhūbhāraviḷuhi <br> kantupita tiruveṅgaḷēśa tirumaleyoḷage <br> cintisuva bhaktaranu pālisutali <br> dantirājana poredu dānavāḍige bandu <br> nintādikēśavane śaraṇembenu ||1|| <br></p>
        </body>
        </html>
        