
        <html>
        <head>
        <title>guru hiriyara sēvisi</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಗುರು ಹಿರಿಯರ ಸೇವಿಸಿ (guru hiriyara sēvisi)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಗುರು ಹಿರಿಯರ ಸೇವಿಸಿ <br> ಹರಿಯ ಮನದೊಳಗಿರಿಸಿ <br> ಪರಗತಿಯ ಬೇಗ ಸಾಧಿಸಿಕೊಲ್ಳಿರೊ <br> ಲೆಕ್ಕವಿಲ್ಲದ ದೇಹವೆಂಬ ಸೆರೆಮನೆಯೊಳಗೆ <br> ಸಿಕ್ಕಿ ಬಹುಕಾಲ ಬಳಲದೆ <br> ರಕ್ಕಸಾರಿಯ ಭಕ್ತರೊಳು ಸೇರಿ ನೀವು ಸೆರೆ <br> ಯಿಕ್ಕದಂಥವನ ಮೊರೆ ಹೋಗಿರೊ ||1|| <br> ಕಂಬಳಿಯ ಬುತ್ತಿಯಂತೀ ದೇಹದೊಳಗೆಲ್ಲ <br> ತುಂಬಿರುವ ಸುಖವೆಲ್ಲ ದುಃಖಭರಿತ <br> ಅಂಬುಜಾಕ್ಷನ ದಿವ್ಯ ಮಂಗಳ ಕಥಾಮೃತವ <br> ನುಂಬ ಭ್ರಮರಕೆ ಸರಿಗಾಣೆನೊ ||2|| <br> ಮಕ್ಕಳುಗಳಳುವಾಗ ಮಡದಿಯರು ಜರಿವಾಗ <br> ಬಿಕ್ಕುಗಳು ಬಂದು ಬೈವಾಗ <br> ಇಕ್ಕಿ ಪೊರೆವುದಕೆ ಗತಿಯಿಲ್ಲದಾ ದರಿದ್ರರಿಗೆ <br> ಸೌಖ್ಯವೆತ್ತಣದೊ ಮನುಜರಿಗೆ ||3|| <br> ತಾಯ ಮಾರಿ ತೊತ್ತನು ಕೊಂಬ ಪಾಮರರಂತೆ <br> ಹೇಯ ಕುಜನರಾ ಚರಣಕೆರಗಿ <br> ಮಾಯಾಪತಿಯಂಘ್ರಿಗಳ ನೆನೆಯಲೊಲ್ಲದ ನರನ <br> ಆಯುಷ್ಯ ಬರಿದೆ ಹೋಯಿತಲ್ಲ ||4|| <br> ಅಯಿವರಿತ್ತೊಡವೆಯ ಅವರವರೊಯ್ಯುವರು ಮ <br> ತ್ತಯಿವರೆಂಬುವರು ತೊಲಗುವರು <br> ಮೈಯ ನೆತ್ತರು ಕೂಡ ಹರಿದು ಹೋಹುದು ನಿಮ್ಮ <br> ಕೈಯ ಪಿಡಿದೆತ್ತುವರ ನಾನು ಕಾಣೆ ||5|| <br> ಬಲಗುಂದಿ ನೆಲ ಹಿಡಿಯೆ ರೋಗರುಜಿನಗಳೆಂಬ <br> ಕಾಲನ ಭಟರು ಬಂದು ಕವಿದು <br> ಸಾಲಾಗಿ ನಿಂತಾಗ ಮುಖ ಗಂಟಲೊಳಗಣ <br> ನಾಲಗೆಯ ನಾದ ಎಲ್ಲಿಹುದೊ ||6|| <br> ಆಗಲೇ ಹರಿನಾಮ ನಾದದಿಂದೆಚ್ಚತ್ತು <br> ನಾಗಶಯನನ ಪುರದ ಪಥವ <br> ಆಗಮಜ್ಞರ ಕೇಳಿ ತಿಳಿದುಕೊಳ್ಳಿರೊ ನಿಮಗೆ <br> ಈ ಗಾಳಿ ದೀಪ ಸ್ಥಿರವಲ್ಲ ||7|| <br> ಜರೆಯೆಂದು ಕಡೆಯಲ್ಲಿ ಗೊರಗೊರನೆ ಉಸಿರಾಡೆ <br> ಶರೀರದ ಸಂಬಂಧಗಳಕಟಾ <br> ತರುಣಿಯರ ಮ್ಯಾಲಾಸೆ ತಮ್ಮ ಹಿತವನರಿಯದೆ <br> ಬರಿದೆ ಭವದಲ್ಲಿ ಬಳಲುವಿರಿ ||8|| <br> ವೇದ ಶಾಸ್ತ್ರವನೋದಲಿಲ್ಲ ಜಪ ಹೋಮಾದಿ <br> ಸಾಧು ಕರ್ಮಗಳ ಸರಕು ಇಲ್ಲ <br> ಮಾಧವನ ಪೂಜೆ ಒಮ್ಮೆಯೂ ಮಾಡಿಲ್ಲ ಹರಿ <br> ಪಾದ ತೀರ್ಥದಾ ವ್ರತಗಳಿಲ್ಲ ||9|| <br> ಊಧ್ರ್ವಪುಂಡ್ರಗಳಿಲ್ಲ ಹರಿಯ ಲಾಂಛನವಿಲ್ಲ <br> ಪದ್ಮ ತುಳಸಿಯಾ ಸರಗಳಿಲ್ಲ <br> ಸದ್ಧರ್ಮ ಪಥವೆತ್ತ ವಿಷಯಾಂಧ ಕೂಪದೊಳು <br> ಬಿದ್ದು ಪೊರಳುವ ಮರುಳಿದೆತ್ತ ||10|| <br> ಏಕಾದಶಿಯ ಮಾಡಿ ಯತಿಗಳೊಡನೆ ಆಡಿ <br> ಪೊೀಕ ವೃತ್ತಿಗಳನೀಡಾಡಿ <br> ಶ್ರೀಕಾಂತನನು ಬೇಡಿ ಸುಕೃತಿಗಳನೆ ಕೂಡಿ <br> ಆ ಕೃಷ್ಣನಂಘ್ರಿಗಳ ಪಾಡಿ ||11|| <br> ಸಕ್ತಿಯಿಂ ಹರಿಯ ಪೊಗಳಿ ಅಡಿಯಲುರುಳಿ ಶುಷ್ಕ <br> ಭುಕ್ತಿಗಳ ಮೇಲುಗುಳಿ ದೂರ ನಿಲ್ಲಿ <br> ಭಕ್ತಿ ಜ್ಞಾನಗಳಿರಲಿ ಮತ್ರ್ಯ ಪಥದಿಂ ಮರಳಿ <br> ಮುಕ್ತಿ ಮಾರ್ಗದಲಿನ್ನು ತೆರಳಿ ||12|| <br> ಕೊಳ್ಳೆನಾಯಕ ಬಂದು ಕೋಟೆ ಕೆಡಹುವ ಮುನ್ನ <br> ಕಳ್ಳರೈವರ ಕಾರಣದಿಂದ <br> ಉಳ್ಳ ಪುಣ್ಯಾರ್ಥಗಳು ಕೊಳ್ಳೆ ಹೋಗದ ಮುನ್ನ <br> ಪುಲ್ಲನಾಭನ ಅಡಿಗೆ ಮೊರೆ ಹೋಗಿರೊ ||13|| <br> ಮಲಮೂತ್ರ ರಕ್ತ ಮಾಂಸಗಳ ಬಂಬಲು ಮೆತ್ತಿ <br> ಎಲುಬಿನಾ ಬಲದಿಂದ ಗೂಡು ಮಾಡಿ <br> ಬೆಳೆಸಿದೀ ತನುವೆಂಬ ನರಕದಾಸೆಯ ಬಿಟ್ಟು <br> ನಳಿನನಾಭವ ಪಾದ ಸೇರಿರೋ ||14|| <br> ಒಂಬತ್ತು ರಂಧ್ರಗಳ ತನುವೆಂಬ ಮನೆಯಲ್ಲಿ <br> ತುಂಬಿರುವ ವಾಯು ಸ್ಥಿರವಲ್ಲ <br> ನಂಬಿದರ ಪೊರೆವ ನೆಲೆಯಾದಿಕೇಶವನ ಪಾ <br> ದಾಂಬುಜವನು ಸೇರಿ ಬದುಕಿರೊ ||15|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>guru hiriyara sēvisi <br> hariya manadoḷagirisi <br> paragatiya bēga sādhisikolḷiro <br> lekkavillada dēhavemba seremaneyoḷage <br> sikki bahukāla baḷalade <br> rakkasāriya bhaktaroḷu sēri nīvu sere <br> yikkadanthavana more hōgiro ||1|| <br> kambaḷiya buttiyantī dēhadoḷagella <br> tumbiruva sukhavella duḥkhabharita <br> ambujākṣana divya maṅgaḷa kathāmṛtava <br> numba bhramarake sarigāṇeno ||2|| <br> makkaḷugaḷaḷuvāga maḍadiyaru jarivāga <br> bikkugaḷu bandu baivāga <br> ikki porevudake gatiyilladā daridrarige <br> saukhyavettaṇado manujarige ||3|| <br> tāya māri tottanu komba pāmararante <br> hēya kujanarā caraṇakeragi <br> māyāpatiyaṅghrigaḷa neneyalollada narana <br> āyuṣya baride hōyitalla ||4|| <br> ayivarittoḍaveya avaravaroyyuvaru ma <br> ttayivarembuvaru tolaguvaru <br> maiya nettaru kūḍa haridu hōhudu nimma <br> kaiya piḍidettuvara nānu kāṇe ||5|| <br> balagundi nela hiḍiye rōgarujinagaḷemba <br> kālana bhaṭaru bandu kavidu <br> sālāgi nintāga mukha gaṇṭaloḷagaṇa <br> nālageya nāda ellihudo ||6|| <br> āgalē harināma nādadindeccattu <br> nāgaśayanana purada pathava <br> āgamajñara kēḷi tiḷidukoḷḷiro nimage <br> ī gāḷi dīpa sthiravalla ||7|| <br> jareyendu kaḍeyalli goragorane usirāḍe <br> śarīrada sambandhagaḷakaṭā <br> taruṇiyara myālāse tamma hitavanariyade <br> baride bhavadalli baḷaluviri ||8|| <br> vēda śāstravanōdalilla japa hōmādi <br> sādhu karmagaḷa saraku illa <br> mādhavana pūje ommeyū māḍilla hari <br> pāda tīrthadā vratagaḷilla ||9|| <br> ūdhrvapuṇḍragaḷilla hariya lāñchanavilla <br> padma tuḷasiyā saragaḷilla <br> saddharma pathavetta viṣayāndha kūpadoḷu <br> biddu poraḷuva maruḷidetta ||10|| <br> ēkādaśiya māḍi yatigaḷoḍane āḍi <br> poīka vṛttigaḷanīḍāḍi <br> śrīkāntananu bēḍi sukṛtigaḷane kūḍi <br> ā kṛṣṇanaṅghrigaḷa pāḍi ||11|| <br> saktiyiṁ hariya pogaḷi aḍiyaluruḷi śuṣka <br> bhuktigaḷa mēluguḷi dūra nilli <br> bhakti jñānagaḷirali matrya pathadiṁ maraḷi <br> mukti mārgadalinnu teraḷi ||12|| <br> koḷḷenāyaka bandu kōṭe keḍahuva munna <br> kaḷḷaraivara kāraṇadinda <br> uḷḷa puṇyārthagaḷu koḷḷe hōgada munna <br> pullanābhana aḍige more hōgiro ||13|| <br> malamūtra rakta māṁsagaḷa bambalu metti <br> elubinā baladinda gūḍu māḍi <br> beḷesidī tanuvemba narakadāseya biṭṭu <br> naḷinanābhava pāda sērirō ||14|| <br> ombattu randhragaḷa tanuvemba maneyalli <br> tumbiruva vāyu sthiravalla <br> nambidara poreva neleyādikēśavana pā <br> dāmbujavanu sēri badukiro ||15|| <br></p>
        </body>
        </html>
        