
        <html>
        <head>
        <title>neredu gōpiyarellaru- kṛṣṇayyana</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ನೆರೆದು ಗೋಪಿಯರೆಲ್ಲರು- ಕೃಷ್ಣಯ್ಯನ (neredu gōpiyarellaru- kṛṣṇayyana)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ನೆರೆದು ಗೋಪಿಯರೆಲ್ಲರು- ಕೃಷ್ಣಯ್ಯನ <br> ಕರವ ಪಿಡಿದುಕೊಂಡು <br> ಭರದಿಂದ ಬಂದು ಯಶೋದೆಗೆ ಚಾಡಿಯ <br> ಅರುಹಿದರತಿ ವೇಗದಿ <br> ಬಲು ಕಳ್ಳ ನಿನ್ನ ಮಗ- ಯಶೋದೆ ಕೇಳೆ <br> ಹಾಲು ಕರೆಯುತಿರಲು <br> ತೊಲೆಗೆ ನಿಚ್ಚಣಿಕೆಯನೆ ಹಾಕದೆ ಸುರಿದನು <br> ನೆಲುವಿನ ಪಾಲ್ಮೊಸರ ||1|| <br> ಅಮ್ಮಯ್ಯ ಇಲ್ಲ ಕಾಣೆ- ಇವಳು ಎನ್ನ <br> ಸುಮ್ಮನೆ ದೂರುವಳೆ <br> ಹಮ್ಮಿಂದ ನಾನವಳ ಅಟ್ಟಕ್ಕೆ ನೆಗೆಯಲು <br> ಬೊಮ್ಮ ಜಟ್ಟಿಗನೇನಮ್ಮ ||2|| <br> ಮತ್ತೆ ಮುತ್ತಿನಂಥ- ನಿನ್ನೀ ಮಗ <br> ಹತ್ತಿ ಗವಾಕ್ಷದಿಂದ <br> ಎತ್ತಿಟ್ಟ ಬೆಣ್ಣೆಯನೆಲ್ಲವ ಮೆದ್ದನು <br> ಹೆತ್ತ ಮಕ್ಕಳಿಗಿಲ್ಲದಂತೆ ||3|| <br> ಗಡಿಗೆ ಬೆಣ್ಣೆ ಮೆಲ್ಲಲು- ಎನ್ನ ಹೊಟ್ಟೆ <br> ಮಡುವು ಭಾವಿಯೇನೆ <br> ಹುಡುಗರಿಗರಿಯದೆ ಎತ್ತಿಟ್ಟ ಬೆಣ್ಣೆಯ <br> ಹೊಡೆದರವರ ಮಕ್ಕಳು ||4|| <br> ಮರೆತು ಮಂಚದ ಮೇಲೆ- ನಾ ಮಲಗಿರಲು <br> ಹರಿವ ಹಾವನೆ ತಂದು <br> ಅರಿಯದಂತೆ ಬಂದು ಮುಸುಕಿನೊಳಗಿಟ್ಟು <br> ಸರಸರ ಪೊದನಮ್ಮ ||5|| <br> ಹರಿದಾಡುವ ಹಾವನು- ನಾ ಹಿಡಿಯಲು <br> ತರಳ ನಾ ತಡೆಗಾರನೆ <br> ಹರಕೆಯ ಹೊತ್ತುದನೊಪ್ಪಿಸದಿರಲು <br> ಗುರುತು ತೋರಲು ಬಂತೇನೊ ||6|| <br> ಹಸುಮಗು ನೋಡಿದರೆ- ತಾಟಕನಿವ <br> ಮೊಸರು ಕಡೆಯುತಿರಲು <br> ಮಿಸುಕದೆ ಬಂದು ಕಕ್ಕಸ ಕುಚಗಳ <br> ಮುಸುಕಿನೊಳಗೆ ಹಿಡಿದ ||7|| <br> ಕೇಳು ಕೇಳೆಲೆ ಅವ್ವ- ಇವಳ ಬೇ <br> ತಾಳನಂತಿರುವಳು <br> ಬಾಲಕ ನಾನವಳುದ್ದಕೆ ನೆಗೆವೆನೆ <br> ಜೋಲುವ ತೊಗಲಿಗಾಗಿ ||8|| <br> ಮಕ್ಕಳು ಪಡೆದವರು- ಇಲ್ಲದ ಕಳ <br> ವಿಕ್ಕಬಹುದೆ ಕೃಷ್ಣಗೆ <br> ಸಿಕ್ಕ ತಪ್ಪುಸಮೇತ ಎಳೆತಂದರೆ <br> ತಕ್ಕ ಬುದ್ಧಿಯ ಹೇಳುವೆ ||9|| <br> ಅಣುಘನರೂಪ ಕಾಣೆ- ನಿನ್ನೀ ಮಗ <br> ಚಿನುಮಯ ರೂಪ ಕಾಣೆ <br> ಘನ ಮಹಿಮನು- ಇಂಗಳಗೊಂದಿಯ <br> ಚೆನ್ನಕೇಶವರಾಯ ಕಾಣೆ ||10|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>neredu gōpiyarellaru- kṛṣṇayyana <br> karava piḍidukoṇḍu <br> bharadinda bandu yaśōdege cāḍiya <br> aruhidarati vēgadi <br> balu kaḷḷa ninna maga- yaśōde kēḷe <br> hālu kareyutiralu <br> tolege niccaṇikeyane hākade suridanu <br> neluvina pālmosara ||1|| <br> ammayya illa kāṇe- ivaḷu enna <br> summane dūruvaḷe <br> hamminda nānavaḷa aṭṭakke negeyalu <br> bomma jaṭṭiganēnamma ||2|| <br> matte muttinantha- ninnī maga <br> hatti gavākṣadinda <br> ettiṭṭa beṇṇeyanellava meddanu <br> hetta makkaḷigilladante ||3|| <br> gaḍige beṇṇe mellalu- enna hoṭṭe <br> maḍuvu bhāviyēne <br> huḍugarigariyade ettiṭṭa beṇṇeya <br> hoḍedaravara makkaḷu ||4|| <br> maretu mañcada mēle- nā malagiralu <br> hariva hāvane tandu <br> ariyadante bandu musukinoḷagiṭṭu <br> sarasara podanamma ||5|| <br> haridāḍuva hāvanu- nā hiḍiyalu <br> taraḷa nā taḍegārane <br> harakeya hottudanoppisadiralu <br> gurutu tōralu bantēno ||6|| <br> hasumagu nōḍidare- tāṭakaniva <br> mosaru kaḍeyutiralu <br> misukade bandu kakkasa kucagaḷa <br> musukinoḷage hiḍida ||7|| <br> kēḷu kēḷele avva- ivaḷa bē <br> tāḷanantiruvaḷu <br> bālaka nānavaḷuddake negevene <br> jōluva togaligāgi ||8|| <br> makkaḷu paḍedavaru- illada kaḷa <br> vikkabahude kṛṣṇage <br> sikka tappusamēta eḷetandare <br> takka buddhiya hēḷuve ||9|| <br> aṇughanarūpa kāṇe- ninnī maga <br> cinumaya rūpa kāṇe <br> ghana mahimanu- iṅgaḷagondiya <br> cennakēśavarāya kāṇe ||10|| <br></p>
        </body>
        </html>
        