
        <html>
        <head>
        <title>ūradēvara māḍabēkaṇṇa</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಊರದೇವರ ಮಾಡಬೇಕಣ್ಣ (ūradēvara māḍabēkaṇṇa)</h1>
        <h2>Kannada Lyrics</h2>
        <p><b>ರಚನೆ:</b> ಪುರಂದರ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br>ಊರದೇವರ ಮಾಡಬೇಕಣ್ಣ ತನ್ನೊಳಗೆ ತಾನೆ</p>
        <p><b>ಅನುಪಲ್ಲವಿ:</b><br><br>ಊರ ದೇವರ ಮಾಡಿರೆಂದು ಸಾರುತಿದೆ ಶ್ರುತಿ ಇರುಳು ಹಗಲು <br> <br> ದ್ವಾರಗಳೊಂಭತ್ತು ಮುಚ್ಚಿ ನಿಲ್ಲಿಸಿ ಭ್ರೂಮಧ್ಯದಲ್ಲಿ</p>
        <p><b>ಚರಣ:</b><br><br> <br> ಎಷ್ಟು ಯುಗಗಳು ತೀರಿ ಹೋಯ್ತಣ್ಣ ದೇವರ ಮಾಡದೆ <br> ಕಷ್ಟದಿಂದ ನೊಂದೆ ಕಾಣಣ್ಣ <br> ಅಷ್ಟ ದಳದ ಕಂಭ ನಿಲ್ಲಿಸಿ ಕಟ್ಟಿ ಚಕ್ರಂಗಳನು ಹಾಕಿ <br> ಸೃಷ್ಟಿದೇವರ ತಂದು ನಿಲ್ಲಿಸಿ ದುಷ್ಟ ಕೋಣನ ಶಿರವ ತರಿದು ॥೧॥ <br> <br> ಕಷ್ಟಕರ್ತವೆಂಬ ಕುರಿಯಣ್ಣ ಅದನ್ನು ತಂದು <br> ಕಟ್ಟಿ ತಲೆಯನು ಹೊಡೆಯಬೇಕಣ್ಣ <br> ಅಷ್ಟಮದದ ಕುರಿಗಳನ್ನು ಕಟ್ಟಿ ತಲೆಯನು ಚಂಡನಾಡಿ <br> ಅಟ್ಟಿ ತಿರುಗುವ ಕೋಳಿಯನ್ನು ಕುಟ್ಟಿ ಸೂರೆ ಹಾಕುತಲ್ಲಿ ॥೨॥ <br> <br> ನಾನು ಎಂಬುವ ಮೇಕೆ ಹೋತಣ್ಣ ಅದಕ್ಕೆ ತಕ್ಕ <br> ಜ್ಞಾನವೆಂಬುವ ಪೋತರಾಜಣ್ಣ <br> ಮಾನವೆಂಬ ಚಾಟಿ ಹೊಡೆದು ಹೀನ ಹೋತನ ಸೀಳಿ ಬಿಸುಟು <br> ಧ್ಯಾನ ಗುಡಿಸಲು ಸೂರೆಗೊಂಡು ತಾನೆ ಬೆಳಗುವ ಜ್ಯೋತಿ ನಿಲ್ಲಿಸಿ ।೩॥ <br> <br> ನಾಳೆ ನೋಡೋಣ್ಣೆನ್ನಬೇಡಣ್ಣ ಕೇಳಣ್ಣ ನಿನ್ನ <br> ಬಾಳು ಅಸ್ಥಿರವೆಂದು ತಿಳಿಯಣ್ಣ <br> ಪಾಳ್ಯಗಾರನಂತೆ ಬಹನು ಬಾಳುವ ಕಾಲದಿ ಯಮನು <br> ಕೋಳಿ ಪಿಳ್ಳೆಯಾಡುವಾಗ ಹಾಳುಹದ್ದು ಒಯ್ಯುವಂತೆ ॥೪॥ <br> <br> ಹೆಂಡಿರು ಮಕ್ಕಳು ಸುಳ್ಳು ಕೇಳಣ್ಣ ನಿನ್ನ <br> ಮಂಡೆ ತುಂಬ ಬಳಗ ಕಾಣಣ್ಣ <br> ದಂಡಧಾರಿ ಯಮನು ಬಂದು ಮಂಡೆ ಮೇಲೆ ಹೊಯ್ಯುವಾಗ <br> ಹೆಂಡಿರು ಮಕ್ಕಳು ನಿನ್ನ ಕಂಡು ಭಂಗಬಿಡಿಸಬಲ್ಲರೇನಣ್ಣ ॥೫॥ <br> <br> ಸತ್ತ ಪೆಣವ ನೋಡುವಿಯಲ್ಲ ನೀ ಗಳಿಸಿದಂಥ <br> ಬುತ್ತಿನೋಡಿ ಉಬ್ಬುವಿಯಲ್ಲೊ <br> ಮೃತ್ಯುವಿನ ಬಾಯಿಯೊಳಗೆ ತುತ್ತು ಆಗಿ ಹೋಗಬೇಡ <br> ತೊತ್ತು ಆಗಿ ಗುರುವಿಗೆ ನೀ ಹತ್ತಿ ನೋಡೋ ಗುಡ್ಡವನು ॥೬॥ <br> <br> ಮುಂದೆ ಇಂಥ ಜನ್ಮ ಬರದಣ್ಣ ನೋಡಣ್ಣ ನಿನಗೆ <br> ಮಂದಮತಿಯು ಬೇಡ ಕಾಣಣ್ಣ <br> ಹಿಂದಿನ ಕಷ್ಟವ ಮರೆದು ಕಾಣಣ್ಣ <br> ತಂದೆ ಪುರಂದರವಿಠಲನ್ನ ಹೊಂದಲು ನೀ ಮುಕ್ತನಣ್ಣ ॥೭॥</p>
        <h2>English Lyrics</h2>
        <p><b>Composer:</b> Purandara Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br>ūradēvara māḍabēkaṇṇa tannoḷage tāne</p>
        <p><b>Anupallavi:</b><br><br>ūra dēvara māḍirendu sārutide śruti iruḷu hagalu <br> <br> dvāragaḷombhattu mucci nillisi bhrūmadhyadalli</p>
        <p><b>Charanam:</b><br><br> <br> eṣṭu yugagaḷu tīri hōytaṇṇa dēvara māḍade <br> kaṣṭadinda nonde kāṇaṇṇa <br> aṣṭa daḷada kambha nillisi kaṭṭi cakraṅgaḷanu hāki <br> sṛṣṭidēvara tandu nillisi duṣṭa kōṇana śirava taridu ॥1॥ <br> <br> kaṣṭakartavemba kuriyaṇṇa adannu tandu <br> kaṭṭi taleyanu hoḍeyabēkaṇṇa <br> aṣṭamadada kurigaḷannu kaṭṭi taleyanu caṇḍanāḍi <br> aṭṭi tiruguva kōḷiyannu kuṭṭi sūre hākutalli ॥2॥ <br> <br> nānu embuva mēke hōtaṇṇa adakke takka <br> jñānavembuva pōtarājaṇṇa <br> mānavemba cāṭi hoḍedu hīna hōtana sīḷi bisuṭu <br> dhyāna guḍisalu sūregoṇḍu tāne beḷaguva jyōti nillisi ।3॥ <br> <br> nāḷe nōḍōṇṇennabēḍaṇṇa kēḷaṇṇa ninna <br> bāḷu asthiravendu tiḷiyaṇṇa <br> pāḷyagāranante bahanu bāḷuva kāladi yamanu <br> kōḷi piḷḷeyāḍuvāga hāḷuhaddu oyyuvante ॥4॥ <br> <br> heṇḍiru makkaḷu suḷḷu kēḷaṇṇa ninna <br> maṇḍe tumba baḷaga kāṇaṇṇa <br> daṇḍadhāri yamanu bandu maṇḍe mēle hoyyuvāga <br> heṇḍiru makkaḷu ninna kaṇḍu bhaṅgabiḍisaballarēnaṇṇa ॥5॥ <br> <br> satta peṇava nōḍuviyalla nī gaḷisidantha <br> buttinōḍi ubbuviyallo <br> mṛtyuvina bāyiyoḷage tuttu āgi hōgabēḍa <br> tottu āgi guruvige nī hatti nōḍō guḍḍavanu ॥6॥ <br> <br> munde intha janma baradaṇṇa nōḍaṇṇa ninage <br> mandamatiyu bēḍa kāṇaṇṇa <br> hindina kaṣṭava maredu kāṇaṇṇa <br> tande purandaraviṭhalanna hondalu nī muktanaṇṇa ॥7॥</p>
        </body>
        </html>
        