
        <html>
        <head>
        <title>harivāsaradupavāsada bhāgyavu</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಹರಿವಾಸರದುಪವಾಸದ ಭಾಗ್ಯವು (harivāsaradupavāsada bhāgyavu)</h1>
        <h2>Kannada Lyrics</h2>
        <p><b>ರಚನೆ:</b> ಪುರಂದರ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br>ಹರಿವಾಸರದುಪವಾಸದ ಭಾಗ್ಯವು ಕಂಡ ಕಂಡವರಿಗೆ ದೊರಕುವುದೆ</p>
        <p><b>ಅನುಪಲ್ಲವಿ:</b><br><br>ಹಿರಿದು ಜನ್ಮಗಳಿಂದ ಹರಿಯನಾರಾಧಿಪ ಪರಮ ಭಾಗವತಭಕ್ತರಿಗಲ್ಲದೆ</p>
        <p><b>ಚರಣ:</b><br><br> <br> ಸ್ನಾನ ಸಂಧ್ಯಾನ ಮೊದಲಾದ ಕರ್ಮನ್ಯೂನದ ಪಾಪರಾಶಿ <br> ಹೇನು ಇರುವೆ ನೊಣ ಮೊದಲಾದ ಪ್ರಾಣಿಯ ಹಿಂಸೆಯ ಪಾಪಂಗಳು <br> ಹೀನತ್ವದಿಂದ ತುಚ್ಛರ ಕೈಲಿ ಹಿಡಿದ ದುರ್ದಾನದ ಪಾಪಂಗಳು <br> ಭಾನುಬಿಂಬವ ಕಂಡ ಹಿಮದಂತೆ ತೊಲಗುವ ಆನಂದವ್ರತಕೆ ಸರಿಯೆನ್ನಬಹುದೆ || <br> <br> ಪರಸತಿಯರ ನೋಡಿ ಮನವಿಟ್ಟ ಪಾಪವು ಪರದೂಷಣೆ ಪಾಪವು <br> ಪರಹಿಂಸೆಯ ಮಾಡಿ ಅವರ ವಸ್ತುಗಳನ್ನು ಅಪಹರಿಸಿದ ಪಾಪವು <br> ಪರಮಾತ್ಮನ ಪೊಗಳುವ ನಾಲಿಗೆಯಲ್ಲಿ ನರರ ಪೊಗಳುವ ಪಾಪವು <br> ಹರಿಯ ಮರಿಯ ಕಂಡ ಕರಿಯ ಸಂಘಗಳಂತೆ ದುರಿತ ಕೋಟಿಗಳನ್ನು ಪರಿಹರಿಸುವಂಥ || <br> <br> ಆಡುವ ಅನೃತ ವಾಕ್ಯಗಳಿಂದ ಸಂಭವವಾಗುವ ಪಾಪಂಗಳು <br> ಆಡಬಾರದ ದಿನಗಳಲಿ ಸ್ತ್ರೀಗೋಷ್ಠಿಯನಾಡಿದ ಪಾಪಂಗಳು <br> ಬೇಡಬಾರದಂಥ ವರವ ಕೊಡು ಎಂದು ಬೇಡಿದ ಪಾಪಂಗಳು <br> ಕಾಡುಗಿಚ್ಚನು ಕಂಡ ಖಗಮೃಗತತಿಯಂತೆ ಓಡಿಸುತಿರುವಂಥ ಉತ್ತಮ ವ್ರತವು || <br> <br> ತೋರುವ ದಶಮಿದ್ವಾದಶಿಯೆಂಬ ಸಂಪುಟಾಕಾರದಿಂದೊಪ್ಪುವ ಹರಿದಿನವು <br> ಮೂರು ದಿನದ ವ್ರತ ನಾಲ್ಕು ಹೊತ್ತಿನ ಆಹಾರವು ವರ್ಜಿತವು <br> ಊರು ದಾರಿಗಳನ್ನು ನಡೆಯಬಾರದು ತಾಂಬೂಲವು ವರ್ಜಿತವು <br> ನಾರಾಯಣ ದಾಸರ ಸಂಘದೊಡನೆ ಜಾಗರ ಮಾಡಿ ಶ್ರೀ ಹರಿಯ ಕೊಂಡಾಡುವ || <br> <br> ಅತಿಶಯ ದಿನದಲ್ಲಿ ದೇವ ಋಷಿ ತರ್ಪಣ ವರ್ಜಿತವು <br> ಪ್ರತಿ ವರುಷದಲಿ ಆಚರಿಸುವ ತಾಯ್ತಂದೆ ತಿಥಿಗಳೆಲ್ಲವು ವರ್ಜ್ಯವು <br> ಸತತವು ಮಾಡುವ ಯಜ್ಞಪುರುಷನಿಗಾಹುತಿಗಳೆಲ್ಲವು ವರ್ಜ್ಯವು <br> ಇತರವಾದ ಭೋಗದಾಸೆಗಳೆಲ್ಲವ ವರ್ಜಿಸುತಲಿ ವೀರವ್ರತವನಾಚರಿಸುವ || <br> <br> ಒತ್ತಿ ಬರುವ ಪಾಪಂಗಳಿಗೆಲ್ಲ ಇಂತಿದು ಪಕ್ಷ ಪ್ರಾಯಶ್ಚಿತ್ತವು <br> ಉತ್ತಮವಾದ ಹಲವು ವ್ರತಗಳಿಗಿಂತ ಉತ್ತಮವಾಗಿಹುದು <br> ಚಿತ್ತ ಶುದ್ಧಿಯನಿತ್ತು ಜ್ಞಾನ ವೈರಾಗ್ಯಾದಿ ಮುಕ್ತಿ ಸಾಧನವೀವುದು <br> ಮುಕ್ತಿಗೆ ಸೋಪಾನ ತರಣಿ ಭವಾಬ್ಧಿಗೆ ಹರಿಯ ಸನ್ನಿಧಿಗೆ ಹೆದ್ದಾರಿಯ ತೋರುವ || <br> <br> ಹಲವು ಪುರಾಣಗಳೋದಿ ಶಾಸ್ತ್ರಂಗಳ ತಿಳಿದು ಕೇಳಿದರೇನು <br> ಹಲವು ಪುಣ್ಯತೀರ್ಥ ನದ ನದಿಗಳೆಲ್ಲಿ ಸ್ನಾನ ಮಾಡಿದರೇನು <br> ಹಲವು ವ್ರತಂಗಳಾಚರಿಸಿ ದಾನಂಗಳ ತಿಳಿದು ಮಾಡಿದರೇನು <br> ಹಲವು ದೈವಗಳೊಡೆಯ ಪುರಂದರವಿಠಲನ ಒಲುಮೆಯ ವ್ರತಕೆ ಸರಿಯೆನಬಹುದೆ ||</p>
        <h2>English Lyrics</h2>
        <p><b>Composer:</b> Purandara Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br>harivāsaradupavāsada bhāgyavu kaṇḍa kaṇḍavarige dorakuvude</p>
        <p><b>Anupallavi:</b><br><br>hiridu janmagaḷinda hariyanārādhipa parama bhāgavatabhaktarigallade</p>
        <p><b>Charanam:</b><br><br> <br> snāna sandhyāna modalāda karmanyūnada pāparāśi <br> hēnu iruve noṇa modalāda prāṇiya hiṁseya pāpaṅgaḷu <br> hīnatvadinda tucchara kaili hiḍida durdānada pāpaṅgaḷu <br> bhānubimbava kaṇḍa himadante tolaguva ānandavratake sariyennabahude || <br> <br> parasatiyara nōḍi manaviṭṭa pāpavu paradūṣaṇe pāpavu <br> parahiṁseya māḍi avara vastugaḷannu apaharisida pāpavu <br> paramātmana pogaḷuva nāligeyalli narara pogaḷuva pāpavu <br> hariya mariya kaṇḍa kariya saṅghagaḷante durita kōṭigaḷannu pariharisuvantha || <br> <br> āḍuva anṛta vākyagaḷinda sambhavavāguva pāpaṅgaḷu <br> āḍabārada dinagaḷali strīgōṣṭhiyanāḍida pāpaṅgaḷu <br> bēḍabāradantha varava koḍu endu bēḍida pāpaṅgaḷu <br> kāḍugiccanu kaṇḍa khagamṛgatatiyante ōḍisutiruvantha uttama vratavu || <br> <br> tōruva daśamidvādaśiyemba sampuṭākāradindoppuva haridinavu <br> mūru dinada vrata nālku hottina āhāravu varjitavu <br> ūru dārigaḷannu naḍeyabāradu tāmbūlavu varjitavu <br> nārāyaṇa dāsara saṅghadoḍane jāgara māḍi śrī hariya koṇḍāḍuva || <br> <br> atiśaya dinadalli dēva ṛṣi tarpaṇa varjitavu <br> prati varuṣadali ācarisuva tāytande tithigaḷellavu varjyavu <br> satatavu māḍuva yajñapuruṣanigāhutigaḷellavu varjyavu <br> itaravāda bhōgadāsegaḷellava varjisutali vīravratavanācarisuva || <br> <br> otti baruva pāpaṅgaḷigella intidu pakṣa prāyaścittavu <br> uttamavāda halavu vratagaḷiginta uttamavāgihudu <br> citta śuddhiyanittu jñāna vairāgyādi mukti sādhanavīvudu <br> muktige sōpāna taraṇi bhavābdhige hariya sannidhige heddāriya tōruva || <br> <br> halavu purāṇagaḷōdi śāstraṅgaḷa tiḷidu kēḷidarēnu <br> halavu puṇyatīrtha nada nadigaḷelli snāna māḍidarēnu <br> halavu vrataṅgaḷācarisi dānaṅgaḷa tiḷidu māḍidarēnu <br> halavu daivagaḷoḍeya purandaraviṭhalana olumeya vratake sariyenabahude ||</p>
        </body>
        </html>
        