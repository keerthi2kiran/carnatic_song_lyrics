
        <html>
        <head>
        <title>sāku sāku manujasēveyu</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಸಾಕು ಸಾಕು ಮನುಜಸೇವೆಯು (sāku sāku manujasēveyu)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಸಾಕು ಸಾಕು ಮನುಜಸೇವೆಯು ರಂಗಯ್ಯ ಇನ್ನು <br> ಸಾಕು ಸಾಕು ಮನುಜಸೇವೆ ಮಾಡಿ ದಣಿದು ನೊಂದೆ ನಾನು <br> ಬೇಕು ನಿನ್ನ ಪಾದಭಜನೆ ಕೊಟ್ಟು ಸಲಹೊ ರಂಗಯ್ಯ <br> ಹೊತ್ತರೆದ್ದು ಹೋಗಿ ಪರರ ಚಿತ್ತವೃತ್ತಿಯನ್ನು ತಿಳಿದು <br> ಹತ್ತರಿದ್ದು ಹಲವು ಕೆಲಸ ಭೃತ್ಯನಂತೆ ಮಾಡಿ- ರಿಕ್ತ <br> ಹಸ್ತದಿಂದ ಮನೆಯ ಸೇರುವೆ- ಆಸೆಗಾಗಿ <br> ಮತ್ತೆ ಕಂಡ ಕಡೆಗೆ ತೊಲಗುವೆ- ಬಂದು ಅಪರ <br> ರಾತ್ರಿಯಲ್ಲಿ ತಿಂದು ಒರಗುವೆ ರಂಗಯ್ಯ ರಂಗ ||1|| <br> ಸ್ನಾನ ಸಂಧ್ಯಾನುಷ್ಠಾನ ನೇಮವೆಲ್ಲ ತೊರೆದುಬಿಟ್ಟು <br> ಹೀನನಾಗಿ ಕೆಟ್ಟ ಜನರ ಮನೆಗಳನ್ನು ತಿರುಗಿ ತಿರುಗಿ <br> ಶ್ವಾನನಂತೆ ದಿನವ ಕಳೆವೆನೊ- ದುರಾಸೆಯನ್ನು <br> ಮನಸಿನಲ್ಲಿ ಮಡಗಿಕೊಂಡು ಕುದಿವೆನೊ <br> ಕೊನೆಗೂ ಎಳ್ಳುಕಾಳಿನಷ್ಟು ಸುಖವ ಕಾಣೆನೊ ರಂಗಯ್ಯರಂಗ ||2|| <br> ಒಡಲಿನಾಸೆಗಾಗಿ ನೊಣನು ತುಡುಕಿಬಿದ್ದು ಜೇನುಕೊಡದಿ <br> ಮಿಡುಕುವಂತೆ ಬಾಯಿಬಿಡುವೆ ಬಿಸರುಹಾಕ್ಷನೆ <br> ಬಿಡಿಸು ಎನ್ನ ಬಂಧಪಾಶವ ಕಾಗಿನೆಲೆಯಾದಿಕೇಶವ <br> ಕೊಡಿಸು ನಿನ್ನ ಭಕ್ತರ ಸಂಗವ- ಕನಕದಾಸ <br> ನೊಡೆಯ ವೆಂಕಟಾದ್ರಿ ಮಾಧವ- ರಂಗಯ್ಯ ರಂಗ ||3|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>sāku sāku manujasēveyu raṅgayya innu <br> sāku sāku manujasēve māḍi daṇidu nonde nānu <br> bēku ninna pādabhajane koṭṭu salaho raṅgayya <br> hottareddu hōgi parara cittavṛttiyannu tiḷidu <br> hattariddu halavu kelasa bhṛtyanante māḍi- rikta <br> hastadinda maneya sēruve- āsegāgi <br> matte kaṇḍa kaḍege tolaguve- bandu apara <br> rātriyalli tindu oraguve raṅgayya raṅga ||1|| <br> snāna sandhyānuṣṭhāna nēmavella toredubiṭṭu <br> hīnanāgi keṭṭa janara manegaḷannu tirugi tirugi <br> śvānanante dinava kaḷeveno- durāseyannu <br> manasinalli maḍagikoṇḍu kudiveno <br> konegū eḷḷukāḷinaṣṭu sukhava kāṇeno raṅgayyaraṅga ||2|| <br> oḍalināsegāgi noṇanu tuḍukibiddu jēnukoḍadi <br> miḍukuvante bāyibiḍuve bisaruhākṣane <br> biḍisu enna bandhapāśava kāgineleyādikēśava <br> koḍisu ninna bhaktara saṅgava- kanakadāsa <br> noḍeya veṅkaṭādri mādhava- raṅgayya raṅga ||3|| <br></p>
        </body>
        </html>
        