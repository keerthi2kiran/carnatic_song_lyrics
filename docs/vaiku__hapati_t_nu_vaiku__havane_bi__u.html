
        <html>
        <head>
        <title>vaikuṇṭhapati tānu vaikuṇṭhavane biṭṭu</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ವೈಕುಂಠಪತಿ ತಾನು ವೈಕುಂಠವನೆ ಬಿಟ್ಟು (vaikuṇṭhapati tānu vaikuṇṭhavane biṭṭu)</h1>
        <h2>Kannada Lyrics</h2>
        <p><b>ರಚನೆ:</b> ಪುರಂದರ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ವೈಕುಂಠಪತಿ ತಾನು ವೈಕುಂಠವನೆ ಬಿಟ್ಟು ವೇಂಕಟಾದ್ರಿಗೆ ಹೋಗಿ ಶ್ರೀಕಾಂತ ನಿಂತ |<br>ನಾಲ್ಕು ಕಡೆಯೂ ನೋಡಿ ವಲ್ಮೀಕವನೆ ಕಂಡು ಏಕಾಂತಸ್ಥಳವೆಂದು ಬಹುಕಾಲವಲ್ಲಿದ್ದ ||೧|| <br> ಚೋಳಭೃತ್ಯನು ಶಿರವನೊಡೆದ ಗಾಯವ ನೋಡಿ ತಾಳಲಾರದೆ ಸ್ವಾಮಿ ಗುರುಗಳನೆ ಕರೆಸಿ | ಹೇಳಿದೌಷದಮಾಡಿ ಕ್ರೋಢರೂಪಿಯ ಕಂಡು ಕೇಳಿ ಸ್ಥಳವನೆ ಕೊಂಡು ಲೀಲೆ ತೋರುತಲಿ ||೨|| <br> ಇರುತಿರಲು ಒಂದಿನ ತುರಗವನೆ ಸ್ಮರಿಸುತಲಿ ತುರಗ ಬರಲು ಕಂಡು ಮುದದಿ ತಾನೇರಿ | <br> ಪರಿಪರಿ ಮೃಗಗಳ ಅಡವಿಯಲಿ ತಾ ಕೊಂದು ಕರುಣಾಸಾಗರ ಒಂದು ವನವ ಕಂಡನು ||೩|| <br> ವನದಲ್ಲಿ ವನಜಾಕ್ಷಿ ರಾಜಪುರ್ತಿಯ ಕಂಡು ಮನಕೆ ಬಂದಂತಾಡಿ ಕಲಹ ಮಾಡಿದರು | <br> ಮನಸಿಜ ತಾನು ಅಶ್ವವ ಕಳಕೊಂಡು ಘನವಾದ ಗಿರಿ ಏರಿ ಮಲಗಿದ ಹರಿಯು ||೪|| <br> ನಗಧರ ಮಲಗಲು ಬಕುಳಾವತಿಯು ಆಗ ಬಗೆ ಬಗೆ ಕೇಳಲು ಶೋಕದಿಂ ನುಡಿದ | <br> ಗಗರಾಜನ ಪುತ್ರಿ ಪದ್ಮಾವತಿಯ ಕಂಡು ಹಗಲು ಇರಳು ಆಕೆ ಮುಖವ ಸ್ಮರಿಸುವನು ||೫|| <br> ಅವಳಿಗೋಸುಗವಾಗಿ ಇದ್ದಲ್ಲಿಗೆ ಹೋದೆ ಅವಳಿಂದ ಎನ್ನಶ್ವ ಹತವಾಯಿತಮ್ಮ | <br> ಅವಳ ಹೊರೆತು ಎನ್ನ ಪ್ರಾಣವೇ ನಿಲ್ಲದು ಅವಳ ಘಟನೆಯ ನೀನು ಮಾಡಬೇಕಮ್ಮ ||೬|| <br> ಅಂದ ಮಾತನು ಕೇಳಿ ಬಕುಳಾವತಿಯು ಆಗ ಆನಂದದಿಂ ರಾಜಪುರಕೆ ತೆರಳಿದಳು | <br> ಸುಂದರಿಯರ ಕಾರ್ಯ ಸ್ಥಿರವಾಗದೆಂದು ಚೆಂದುಳ್ಳ ಸ್ತ್ರೀರೂಪ ಧರಿಸಿದನು ಹರಿಯು ||೭|| <br> ಕೊರವಂಜಿ ತಾನಾಗಿ ನೃಪನ ಪುರಕೆ ಹೋಗಿ ಧರಣಿದೇವಿಯ ಮುಂದೆ ಶಕುನ ಹೇಳಿದನು | <br> ತಿರುಗಿ ಬರಲಾತಗೆ ಮಗಳ ಕೊಡುವೆನೆಂದು ಹರಿಗೆ ನಿಶ್ಚಯಮಾಡಿ ಶಂಕರ ಕಳುಹಿಸಿದನು ||೮|| <br> ತಾಪಸೋತ್ತಮ ಬಂದು ಪತ್ರವನೆ ಕೊಡಲು ಶ್ರೀಪತಿಯು ತಾನೋದಿ ಬೆನ್ಹಿಂದೆ ಬರೆದ | <br> ಆ ಪರಮ ವಂದ್ಯ ತಾ ಸುರಸ್ತೋಮವನೆ ಕರೆಸಿ ಈ ಪರಿ ವೈಭೋಗ ಮಾಡಿದ ಹರಿಯು ||೯|| <br> ಆ ಕ್ಷಣದಲಿ ತಾನು ತರಣಿಯನ ಕರೆಸಿ ಇಕ್ಷುಚಾಪನ ಮಾತೆ ಬಳಿಗೆ ಪೋಗೆಂದ | <br> ತಕ್ಷಣದಲಿ ಸೂರ್ಯ ಹೋಗಿ ನಿಲ್ಲಲು ಹರಿಯ ಆಕ್ಷೇಮವನೆ ಕೇಳಿ ತೆರಳಿದಳು ಬೇಗ ||೧೦|| <br> ಬಂದ ಸತಿಯಳ ಕೂಡಿ ಮಂದಿರಕೆ ಪೋಗಿ ಹಿಂದೆ ಹೇಳಿದ ವಾಕ್ಯ ನಡೆಸೆಂದ ಹರಿಯು | <br> ಸಂದೇಹವಿಲ್ಲದೇ ಸ್ವಾಮಿ ನಡೆಸೆಂದು ಇಂದಿರಾದೇವಿಯು ನುಡಿದಳು ಹರಿಗೆ ||೧೧|| <br> ಸ್ವಸ್ತಿವಾಚನ ಮಾಡಿ ಕುಲದೇವರನಿಟ್ಟು ಪ್ರಸ್ಥವ ಮಾಡಿದ ದ್ವಿಜರ ಸ್ತೋಮಕ್ಕೆ | <br> ಮರುದಿನ ಲಕ್ಷ್ಮೀಶ ರಾಜನ ಆ ಪುರಕೆ ಸುರಸ್ತೋಮವನೆ ಕೂಡಿ ತೆರಳಿ ಬಂದ ||೧೨ || <br> ಬರುವ ಕೃಷ್ಣನ ಕಂಡು ಶುಕಮುನಿ ಸಂಸ್ತುತಿಸಿ ಹರಿಗೆ ಭೋಜನವನ್ನು ಮುದದಿ ಮಾಡಿಸಿದ | <br> ಆಕಳಂಕ ಮಹಿಮನು ಬಂದ ವಾರ್ತೆಯ ಕೇಳಿ ಸಕಲ ಜನರ ಕೂಡಿ ಕರೆಯೆ ರಾಜ ||೧೩|| <br> ಮುದದಿಂದ ಎದುರುಗೊಂಡು ಪರಿಮಳ ಪೂಸಿ ಸದಮಲ ಹೃದಯನ ಕರೆತಂದರು ಮನೆಗೆ | ಪದ್ಮನಾಭನ ಪೀಠದಲಿ ಕುಳ್ಳಿರಿಸಿ ಮಧುರ ಮಾತಿಲಿ ತನ್ನ ತರುಣಿ ಒಡಗೂಡಿ ||೧೪|| <br> ಹೇನ ಕುಂಭಗಳಿಂದ ದ್ವಿಜರ ಕೈಯೊಳು ಸ್ವಾಮಿಪುಷ್ಕರಣಿ ತೋಯವನ್ನೇ ತರಿಸಿ | <br> ಹೇಮತಟ್ಟೆಯಲ್ಲಿ ಸ್ವಾಮಿ ಪಾದವನ್ನಿಟ್ಟು ಪ್ರೇಮದಿಂದಭಿಷೇಕ ಮಾಡಿದನು ರಾಜ ||೧೫|| <br> ಚಿನ್ನದ ಕಿರೀಟ ಆಭರಣವನ್ನಿಟ್ಟು ಕನ್ಯಾದಾನವ ಮಾಡಿ ಧನ್ಯನಾದ | <br> ತನ್ನ ಮಗಳನೆ ಶ್ರೀನಿವಸಗೆ ಒಪ್ಪಿಸಿ ಉನ್ನತ ಪದವಿಯಂ ಚೆನ್ನಾಗಿ ಪಡೆದ ||೧೬|| <br> ಮಾವನಪ್ಪಣೆನೊಂಡು ಮೈದಗೊಸ್ತ್ರವ ಕೊಟ್ಟು ಭಾವಶುದ್ದದಿ ತನ್ನ ಮಾವಗೊಂದಿಸಿದ | <br> ಯಾವಾಗ ಕರೆದರೂ ಬರುವೆನು ನಾನೆಂದು ಪಾವನ್ನ ಮಾಡೆಂದು ಧರಣೀಗೊಂದಿಸಿದ ||೧೭|| <br> ಅಷ್ಟಗೋಪುರ ಏರಿ ಕಣ್ಣಿಟ್ಟು ನೋಡುತಲಿ ಎಷ್ಟು ಹೇಳಲಿ ಈಕೆ ಸುಕೃತಫಲವೆಂತೋ | <br> ಅಜ ರುದ್ರ ಮೊದಲಾದ ಸುರರು ದ್ವಿಜರೆಲ್ಲ ಸುಜನರಂದಣವೇರಿ ಪುರಕೆ ಸಾಗಿದರು ||೧೮|| <br> ಆರು ತಿಂಗಳು ಮೀರಿ ಗಿರಿಗೆ ಪೋಗುವೆನೆಂದು ಧೀರ ತಾ ನಿಂತಾನೆ ಕುಂಭಜರಾಶ್ರಮದಿ | <br> ಧರೆಯೊಳು ಅಣಕೇರಿ ಸುರಪತಿ ಪ್ರಿಯನಾದ ಸುಗುಣವೇಂಕಟರನ್ನ ಪುರಂದರವಿಠಲ ||೧೯||</p>
        <h2>English Lyrics</h2>
        <p><b>Composer:</b> Purandara Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>vaikuṇṭhapati tānu vaikuṇṭhavane biṭṭu vēṅkaṭādrige hōgi śrīkānta ninta |<br>nālku kaḍeyū nōḍi valmīkavane kaṇḍu ēkāntasthaḷavendu bahukālavallidda ||1|| <br> cōḷabhṛtyanu śiravanoḍeda gāyava nōḍi tāḷalārade svāmi gurugaḷane karesi | hēḷidauṣadamāḍi krōḍharūpiya kaṇḍu kēḷi sthaḷavane koṇḍu līle tōrutali ||2|| <br> irutiralu ondina turagavane smarisutali turaga baralu kaṇḍu mudadi tānēri | <br> paripari mṛgagaḷa aḍaviyali tā kondu karuṇāsāgara ondu vanava kaṇḍanu ||3|| <br> vanadalli vanajākṣi rājapurtiya kaṇḍu manake bandantāḍi kalaha māḍidaru | <br> manasija tānu aśvava kaḷakoṇḍu ghanavāda giri ēri malagida hariyu ||4|| <br> nagadhara malagalu bakuḷāvatiyu āga bage bage kēḷalu śōkadiṁ nuḍida | <br> gagarājana putri padmāvatiya kaṇḍu hagalu iraḷu āke mukhava smarisuvanu ||5|| <br> avaḷigōsugavāgi iddallige hōde avaḷinda ennaśva hatavāyitamma | <br> avaḷa horetu enna prāṇavē nilladu avaḷa ghaṭaneya nīnu māḍabēkamma ||6|| <br> anda mātanu kēḷi bakuḷāvatiyu āga ānandadiṁ rājapurake teraḷidaḷu | <br> sundariyara kārya sthiravāgadendu cenduḷḷa strīrūpa dharisidanu hariyu ||7|| <br> koravañji tānāgi nṛpana purake hōgi dharaṇidēviya munde śakuna hēḷidanu | <br> tirugi baralātage magaḷa koḍuvenendu harige niścayamāḍi śaṅkara kaḷuhisidanu ||8|| <br> tāpasōttama bandu patravane koḍalu śrīpatiyu tānōdi benhinde bareda | <br> ā parama vandya tā surastōmavane karesi ī pari vaibhōga māḍida hariyu ||9|| <br> ā kṣaṇadali tānu taraṇiyana karesi ikṣucāpana māte baḷige pōgenda | <br> takṣaṇadali sūrya hōgi nillalu hariya ākṣēmavane kēḷi teraḷidaḷu bēga ||10|| <br> banda satiyaḷa kūḍi mandirake pōgi hinde hēḷida vākya naḍesenda hariyu | <br> sandēhavilladē svāmi naḍesendu indirādēviyu nuḍidaḷu harige ||11|| <br> svastivācana māḍi kuladēvaraniṭṭu prasthava māḍida dvijara stōmakke | <br> marudina lakṣmīśa rājana ā purake surastōmavane kūḍi teraḷi banda ||12 || <br> baruva kṛṣṇana kaṇḍu śukamuni saṁstutisi harige bhōjanavannu mudadi māḍisida | <br> ākaḷaṅka mahimanu banda vārteya kēḷi sakala janara kūḍi kareye rāja ||13|| <br> mudadinda edurugoṇḍu parimaḷa pūsi sadamala hṛdayana karetandaru manege | padmanābhana pīṭhadali kuḷḷirisi madhura mātili tanna taruṇi oḍagūḍi ||14|| <br> hēna kumbhagaḷinda dvijara kaiyoḷu svāmipuṣkaraṇi tōyavannē tarisi | <br> hēmataṭṭeyalli svāmi pādavanniṭṭu prēmadindabhiṣēka māḍidanu rāja ||15|| <br> cinnada kirīṭa ābharaṇavanniṭṭu kanyādānava māḍi dhanyanāda | <br> tanna magaḷane śrīnivasage oppisi unnata padaviyaṁ cennāgi paḍeda ||16|| <br> māvanappaṇenoṇḍu maidagostrava koṭṭu bhāvaśuddadi tanna māvagondisida | <br> yāvāga karedarū baruvenu nānendu pāvanna māḍendu dharaṇīgondisida ||17|| <br> aṣṭagōpura ēri kaṇṇiṭṭu nōḍutali eṣṭu hēḷali īke sukṛtaphalaventō | <br> aja rudra modalāda suraru dvijarella sujanarandaṇavēri purake sāgidaru ||18|| <br> āru tiṅgaḷu mīri girige pōguvenendu dhīra tā nintāne kumbhajarāśramadi | <br> dhareyoḷu aṇakēri surapati priyanāda suguṇavēṅkaṭaranna purandaraviṭhala ||19||</p>
        </body>
        </html>
        