
        <html>
        <head>
        <title>saiyavva idu saiye</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಸೈಯವ್ವ ಇದು ಸೈಯೆ (saiyavva idu saiye)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಸೈಯವ್ವ ಇದು ಸೈಯೆ ಗೋಪಿ ಸೈಯವ್ವ ಇದು ಸೈಯೆ <br> ಸೈಯೆ ಗೋಪಿ ನಿನ್ನ ಮಗರಾಮನಿಗೆ ಒಳ್ಳೆ ಬುದ್ಧಿ ಕಲಿಸಿದ್ದೀಯೆ <br> ಸಂಜೆಯ ವೇಳೆಗೆ ಬಂದು- ಸಟೆಯಲ್ಲ- ಮನೆಯ ಒಳಗಡೆ ನಿಂದು <br> ಕುಂಜರಗಮನೆ ಬಾರೆಂದು ಎನ್ನ ಮುಂಗುರುಳ ತಿದ್ದಿದ <br> ಗಂಜಿ ಶಲ್ಯವ ಎನಗೆ ಮುಸುಕಿಟ್ಟು ಮುದ್ದಾಡಿ ಕಡೆಗೆ <br> ಕಂಜಲೋಚನೆ ಕುಚದ ಗಂಟು ಬಿಚ್ಚೆಂದ ನೋಡು ||1|| <br> ಬಿಟ್ಟ ಮಂಡೆಯಲಿ ಗಂಡ ಮೈಮರೆತು ಮಲಗಿಹುದ ಕಂಡು <br> ಜುಟ್ಟನ್ನು ಬಿಚ್ಚಿ ಮಂಚದ ನುಲಿಗೆ ಬಿಗಿದು ಕಟ್ಟಿದ <br> ಕೊಟ್ಟಿಗೆ ಸುಡುತಿದೆ ಏಳೆಂದು ಬೊಬ್ಬೆಯಿಟ್ಟುದ ಕೇಳಿ <br> ಥಟ್ಟನೇಳಲು ಗಂಡ ಜುಟ್ಟು ಕಿತ್ತು ಹೋಯಿತಮ್ಮ ||2|| <br> ಅಡವಿ ಜಟ್ಟಿಂಗನ ಮಾಡಲಿಕೆ ಒಳ್ಳೆ ಸಡಗರ ಸಂಭ್ರಮದಿಂದ <br> ಹೆಡಗೆ ತುಂಬ ಹೋಳಿಗೆ ಮಾಡಿ ಕೊಡ ನೀರು ತರಲು ಹೋದೆನೆ <br> ಕಡೆಗೊಂದು ಹೋಳಿಗೆ ಬಿಡದೆ ಕೊಡದುಪ್ಪ ಹಾಲ್ಮೊಸರು ಪಾಯಸ <br> ಕಡು ಫಟಿಂಗ ತುಡುಗು ತಿಂದು ಮೀಸಲಳಿದು ಎಡೆಗೆಡಿಸಿ ಹೋದನೆ ||3|| <br> ಊರೊಳಿಂತಾಯ್ತೆಂದು ಸಾರಿದೆವೆ ನಾರೇರು <br> ಅಡವಿಯಲಿ ಕೂಡಿದೆವೆ ಹಲವಾರು ಹೆಂಗಸರು <br> ನೂರಾರು ಗೆಳತೇರು ಉಳಿದ ಹಾಲನು ಮಾರಿ <br> ದಾರಿ ಹಿಡಿದು ಬರುವಾಗೊಂದು ಕೊಳವ ಕಂಡೆವೆ ನೋಡು ||4|| <br> ಓರಗೆ ಹೆಂಗಳು ನಾವು ನೀರಾಟವಾಡಲಿಕೆ <br> ಸೀರೆ ಕುಬಸವ ದಡದೊಳಿಟ್ಟು ಕೊಳಕೆ ಧುಮುಕಿದೆವೆ <br> ಚೋರ ನಿನ್ನ ಮಗ ಸೀರೆಕುಬುಸವನೆಲ್ಲ ತಕ್ಕೊಂಡು ಹೋಗಿ <br> ತೋರದುಂಚ ಕಡಹದ ಮರನೇರಿ ನೋಡುತ ಕುಂತನೆ ||5|| <br> ನೆಟ್ಟನೆ ನೀರಾಟವಾಡಿ ನಾಲ್ಕೂ ದಿಕ್ಕಿನಲಿ ನಾವು ಅಡರಿದೆವೆ <br> ಇಟ್ಟಲ್ಲಿ ಸೀರೆಕುಬಸಗಳಿಲ್ಲ ಕೆಟ್ಟೆವಯ್ಯಯ್ಯೋ <br> ಕಿಟ್ಟನ ಕೈಚಳಕವೆಂದು ನಾವಷ್ಟದಿಕ್ಕುಗಳ ನೋಡಿದೆವೆ <br> ತುಟ್ಟತುದಿ ಕೊಂಬೆಯಲಿ ಕುಂತಿರುವ ಪುಟ್ಟನ್ನ ಕಂಡೆವೆ ||6|| <br> ಮುಂದೆ ಹಸ್ತದಿ ಮುಚ್ಚಿಕೊಂಡು ಕೃಷ್ಣನಿಗೆ ಗೋಗರೆದು ಕೇಳಲು <br> ವಂದನೆ ಮಾಡಿದರೆ ನಿಮಗೆ ಸೀರೆ ಕುಬಸವ ಕೊಡುವೆನೆಂದ <br> ಒಂದು ಕರದಿ ಮುಗಿವೆವೆಂದರೆ ಎರಡು ಕರದಿ ಮುಗಿಯಿರೆಂದ <br> ಬಂಧನಕ್ಕೊಳಗಾದೆವೆಂದು ವಿಧಿಯಿಲ್ಲದೆ ಮುಗಿದೆವೆ ||7|| <br> ಪುಷ್ಪಗಂಧಿಯರೆ ಒಪ್ಪಿತವಾಗಲಿಲ್ಲ ನನ್ನ ಮನಕೆ <br> ಚಪ್ಪಾಳೆ ಇಕ್ಕುತ ಮರದ ಸುತ್ತ ತಿರುಗಿರೆಂದ <br> ತಪ್ಪದು ಎಷ್ಟೋತ್ತಾದರೂ ಬಿಡನೆಂದು ಜಯಜಯವೆನುತ <br> ಚಪ್ಪಾಳೆ ಇಕ್ಕುತ ಮರದ ಸುತ್ತಲೂ ತಿರುಗಿದೇವೆ ||8|| <br> ಪಗಡೆಕಾಯಿ ಕುಚದ ದಗಡಿಯರೆ ಪುಗಡಿ ಹಾಕಿರಿ ಎನ್ನೆದುರು <br> ತೆಗೆದು ಕೊಡುವೆ ನಿಮ್ಮ ವಸ್ತ್ರಗಳ ಬಗೆಬಗೆಯಿಂದ <br> ಜಗದೊಳು ನಗೆಗೇಡಾದೆವು ಇನ್ನು ನುಡಿದು ಫಲವಿಲ್ಲೆಂದು <br> ಪುಗಡಿ ಹಾಕಿದೆವೆ ನಾವು ಛೀ ಛೀ ಎನ್ನುತಲಿ ||9|| <br> ಕಡೆಯಾಟ ಕಮಲನೇತ್ರಯರೆ ಎಡೆಯಾಗಿ ಹೋಗಿ ನಿಲ್ಲಿರಿ <br> ಓಡಿಬಂದರೊಂಟಿಯಾಗಿ ಹಿಡಿದು ನೋಡಿ ಕೊಡುವೆ ಎಂದ <br> ಕೋಡಗ ಕೊರವಂಗೆ ಸಿಕ್ಕಿ ಆಡಿದಂತೆ ನಾವಾಡಿದೆವೆ <br> ಓಡಿ ಬಂದೊಬ್ಬೊಬ್ಬರಿಗೂ ಹಿಡಿದು ಸವರಿ ವಸ್ತ್ರವನಿತ್ತನೆ ||10|| <br> ತಂಡತಂಡದ ನಮಗೆ ಬಣ್ಣಬಣ್ಣದ ಬಳೆಯನಿಟ್ಟು <br> ಮಂಡೆ ಬಾಚಿ ಕುರುಳ ತಿದ್ದಿ ಕುಂಕುಮವಿಟ್ಟನೆ <br> ಪುಂಡ ನಿನ್ನಣುಗ ನೆಲೆಯಾದಿಕೇಶವರಾಯ <br> ಬಂಡು ಮಾಡಿ ಬಳಲಿಸಿ ಕೊನೆಗೆ ರಮಿಸಿ ಕಳಿಸಿಕೊಟ್ಟನೆ ||1|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>saiyavva idu saiye gōpi saiyavva idu saiye <br> saiye gōpi ninna magarāmanige oḷḷe buddhi kalisiddīye <br> sañjeya vēḷege bandu- saṭeyalla- maneya oḷagaḍe nindu <br> kuñjaragamane bārendu enna muṅguruḷa tiddida <br> gañji śalyava enage musukiṭṭu muddāḍi kaḍege <br> kañjalōcane kucada gaṇṭu biccenda nōḍu ||1|| <br> biṭṭa maṇḍeyali gaṇḍa maimaretu malagihuda kaṇḍu <br> juṭṭannu bicci mañcada nulige bigidu kaṭṭida <br> koṭṭige suḍutide ēḷendu bobbeyiṭṭuda kēḷi <br> thaṭṭanēḷalu gaṇḍa juṭṭu kittu hōyitamma ||2|| <br> aḍavi jaṭṭiṅgana māḍalike oḷḷe saḍagara sambhramadinda <br> heḍage tumba hōḷige māḍi koḍa nīru taralu hōdene <br> kaḍegondu hōḷige biḍade koḍaduppa hālmosaru pāyasa <br> kaḍu phaṭiṅga tuḍugu tindu mīsalaḷidu eḍegeḍisi hōdane ||3|| <br> ūroḷintāytendu sārideve nārēru <br> aḍaviyali kūḍideve halavāru heṅgasaru <br> nūrāru geḷatēru uḷida hālanu māri <br> dāri hiḍidu baruvāgondu koḷava kaṇḍeve nōḍu ||4|| <br> ōrage heṅgaḷu nāvu nīrāṭavāḍalike <br> sīre kubasava daḍadoḷiṭṭu koḷake dhumukideve <br> cōra ninna maga sīrekubusavanella takkoṇḍu hōgi <br> tōraduñca kaḍahada maranēri nōḍuta kuntane ||5|| <br> neṭṭane nīrāṭavāḍi nālkū dikkinali nāvu aḍarideve <br> iṭṭalli sīrekubasagaḷilla keṭṭevayyayyō <br> kiṭṭana kaicaḷakavendu nāvaṣṭadikkugaḷa nōḍideve <br> tuṭṭatudi kombeyali kuntiruva puṭṭanna kaṇḍeve ||6|| <br> munde hastadi muccikoṇḍu kṛṣṇanige gōgaredu kēḷalu <br> vandane māḍidare nimage sīre kubasava koḍuvenenda <br> ondu karadi mugivevendare eraḍu karadi mugiyirenda <br> bandhanakkoḷagādevendu vidhiyillade mugideve ||7|| <br> puṣpagandhiyare oppitavāgalilla nanna manake <br> cappāḷe ikkuta marada sutta tirugirenda <br> tappadu eṣṭōttādarū biḍanendu jayajayavenuta <br> cappāḷe ikkuta marada suttalū tirugidēve ||8|| <br> pagaḍekāyi kucada dagaḍiyare pugaḍi hākiri enneduru <br> tegedu koḍuve nimma vastragaḷa bagebageyinda <br> jagadoḷu nagegēḍādevu innu nuḍidu phalavillendu <br> pugaḍi hākideve nāvu chī chī ennutali ||9|| <br> kaḍeyāṭa kamalanētrayare eḍeyāgi hōgi nilliri <br> ōḍibandaroṇṭiyāgi hiḍidu nōḍi koḍuve enda <br> kōḍaga koravaṅge sikki āḍidante nāvāḍideve <br> ōḍi bandobbobbarigū hiḍidu savari vastravanittane ||10|| <br> taṇḍataṇḍada namage baṇṇabaṇṇada baḷeyaniṭṭu <br> maṇḍe bāci kuruḷa tiddi kuṅkumaviṭṭane <br> puṇḍa ninnaṇuga neleyādikēśavarāya <br> baṇḍu māḍi baḷalisi konege ramisi kaḷisikoṭṭane ||1|| <br></p>
        </body>
        </html>
        