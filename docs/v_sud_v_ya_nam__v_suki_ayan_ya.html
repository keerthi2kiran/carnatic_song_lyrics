
        <html>
        <head>
        <title>vāsudēvāya namō vāsukiśayanāya</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ವಾಸುದೇವಾಯ ನಮೋ ವಾಸುಕಿಶಯನಾಯ (vāsudēvāya namō vāsukiśayanāya)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ವಾಸುದೇವಾಯ ನಮೋ ವಾಸುಕಿಶಯನಾಯ <br> ವಾಸವಾದ್ಯಖಿಳ ಮುನಿನಮಿತ ಚರಣಾಂಭೋಜ <br> ಭೂಸುರ ಪ್ರಿಯ ಭಕ್ತ ಪೊೀಷಕನೆ ರಕ್ಷಿಪುದು <br> ಕೇಶವ ಮುಕುಂದರೊಲಿದು <br> ಶುಂಡಾಲ ಪುರದೊಳಗೆ ಮರುಳ ದುರ್ಯೋಧನನು <br> ಪಾಂಡುನಂದನರೊಡನೆ ಕಪಟದ್ಯೂತವನಾಡಿ <br> ಗಂಡರೈವರ ಮುಂದೆ ದ್ರುಪದ ನಂದಿನಿ ಸೆರಗ <br> ಲಂಡ ದುಶ್ಯಾಸ ಪಿಡಿದು <br> ಅಂಡಲೆದು ಸೀರೆಯನು ಸೆಳೆಯುತಿರೆ ದ್ರೌಪದಿಯು <br> ಕಂಡು ಮನದಲಿ ಬೆದರಿ ಪರಮಾತ್ಮ ಪರಿಪೂರ್ಣ <br> ಪುಂಡರೀಕಾಕ್ಷ ರಕ್ಷಿಪುದೆಂದು ಮೊರೆಯಿಟ್ಟ <br> ಳಂಡಜ ತುರಂಗಗಾಗ ||1|| <br> ಪಾವಕನ ಉರಿಯೊಳಗೆ ಹೊಕ್ಕು ಹೊರಡಲು ಬಹುದು <br> ಹಾವುಗಳ ಹೆಡೆ ಹಿಡಿದು ಎಳೆದೆಳೆದು ತರಬಹುದು <br> ತೀವಿರ್ದ ಮಡುವ ದುಮುಕಲು ಬಹುದು ಗರಳವನು <br> ಸೇವಿಸಬಹುದು ಉರದಿ <br> ಸಾವಿಗಂಜದೆ ಕೊರಳನುತ್ತರಿಸಿಕೊಳಬಹುದು <br> ಜೀವಯಿದ್ದಂತೆ ಲಜ್ಜೆಯನು ತೊರೆಯಲಾರೆನು <br> ಆವ ಪರಿಯಲಿ ನಿನ್ನ ನಂಬಿರುವನಾಥೆಯನು <br> ದೇವ ಅಭಿಮಾನವನು ಕಾಯೊ ||2|| <br> ಪತಿಗಳೈವರು ಸತ್ಯವ್ರತದಿ ಸುಮ್ಮನೆ ಇಹರು <br> ಅತಿಕ್ಲೇಶ ಪಡುತಿಹರು ವಿದುರ ಭೀಷ್ಮದಿಗಳು <br> ಸುತರ ಮೇಲಣ ಮೋಹದಿಂದಂಜಿ ಹೇಳದಿಹ <br> ಗತವಿಲೋಚನ ಮಾವನು <br> ಪತಿಕರಿಸಿಹರು ಶಕುನಿ ಕರ್ಣ ದುರ್ಯೋಧನರು <br> ಹಿತವ ಬಯಸುವರಿಲ್ಲ ನೆರೆದಿರ್ದ ಸಭೆಯೊಳಗೆ <br> ಗತಿಯಿಲ್ಲದರಿಗೆ ಸದ್ಗತಿ ನೀನೆ ನಂಬಿದೆನು <br> ರತಿಪತಿಯ ಪಿತನೆ ಸಲಹೊ ||3|| <br> ಅತ್ತೆಯಲ್ಲವೆ ಎನಗೆ ಗಾಂಧಾರಿದೇವಿಯರೆ <br> ಮೃತ್ಯುವಂತೆಳೆವವನ ಬಿಡಿಸಬಾರದೆ ತಾಯೆ <br> ಉತ್ತಮಳಲಾ ನೀನು ಭಾನುಮತಿ ನಗೆಹೆಣ್ಣೆ <br> ಇತ್ತ ದಯಮಾಡಿ ನೋಡೆ <br> ಸುತ್ತ ನೆರೆದಿಹ ಸಭೆಯ ಪರಿವಾರದವರೆಲ್ಲ <br> ಪೆತ್ತುದಿಲ್ಲವೆ ಎನ್ನ ಪೊೀಲ್ವ ಪೆಣ್ಮಕ್ಕಳನು <br> ಹತ್ತು ಜನರ ನಡುವಣ ಹಾವು ಸಾಯಲುಬಹುದೆ <br> ತತ್ತ್ವ ಬಾಹಿರರಾದಿರಿ ||4|| <br> ಆರಿಗೊರಲಿದರೆನ್ನ ದೂರು ಕೇಳುವರಿಲ್ಲ <br> ಪಾರಗಾಣಿಸುವವರ ಕಾಣೆ ನಾನಿವರೊಳಗೆ <br> ಸಾರಿದರೆ ಪೊರೆವ ಕಂಸಾರಿ ನೀನಲ್ಲದಿ- <br> ನ್ನಾರೆನಗೆ ಆಪ್ತಬಂಧು <br> ಮಾರಿದರು ಧರ್ಮದೇವತೆಗೆನ್ನ ವಲ್ಲಭರು <br> ಭಾರ ನಿನ್ನದು ಎಂದು ನಂಬಿದ ಅನಾಥಳನು <br> ಕ್ಷೀರದೊಳಗದ್ದು ನೀರೊಳಗದ್ದು ಗತಿನೀನೆ <br> ನಾರಾಯಣನೆ ರಕ್ಷಿಸೊ ||5|| <br> ಅಸುರ ಬೆನ್ನಟ್ಟಿ ಬರೆ ಪಶುಪತಿಯ ರಕ್ಷಿಸಿದೆ <br> ಋಷಿಯ ಶಾಪವ ತರಿದು ಅಂಬರೀಷನ ಪೊರೆದೆ <br> ವಸುಧೆಯೊಳು ಕಲ್ಲಾಗಿ ಬಿದ್ದಹಲ್ಯೆಯ ಕಾಯ್ದೆ <br> ಶಿಶುವು ಪ್ರಹ್ಲಾದಗೊಲಿದೆ <br> ಪಸುಳೆ ಧ್ರುವರಾಯನಿಗೆ ಪೆಸರುಳ್ಳ ಪದವಿತ್ತೆ <br> ದಶಕಂಠನನುಜಂಗೆ ಸ್ಥಿರ ಪಟ್ಟವನು ಕೊಟ್ಟೆ <br> ಪೆಸರುಗೊಂಡರೆ ಪಸುಳೆ ಅಜಮಿಳನ ರಕ್ಷಿಸಿದೆ <br> ವಸುದೇವ ಸುತನೆ ಸಲಹೊ ||6|| <br> ಲಕ್ಷ್ಮೀ ಮನೋಹರನೆ ಇಕ್ಷು ಚಾಪನ ಪಿತನೆ <br> ಯಕ್ಷ ಗಂಧರ್ವಾಮರೇಂದ್ರ ಮುನಿವಂದಿತನೆ <br> ಅಕ್ಷಯ ಸುಲೀಲೆಯಲಿ ಜಗವ ಸೃಜಿಸುತ ಸ್ಥೂಲ <br> ಸೂಕ್ಷ್ಮದೊಳು ವಿರಾಜಿಪನೆ <br> ಕುಕ್ಷಿಯೊಳಗೀರೇಳು ಜಗವ ಪಾಲಿಸುವವನೆ <br> ಅಕ್ಷಾಸುರಾಂತಕಗೆ ಅಜಪದವನಿತ್ತವನೆ <br> ದಕ್ಷಸುತೆಪತಿಸಖನೆ ಪಕ್ಷಿವಾಹನ ಸ್ವಾಮಿ <br> ರಕ್ಷಿಸು ಅನಾಥ ಬಂಧು ||7|| <br> ತಂದೆ ತಾಯಿಯು ನೀನೆ ಬಂಧು ಬಳಗವು ನೀನೆ <br> ಇಂದೆನ್ನ ಕುಲಸ್ವಾಮಿ ಗುರುಪಿತಾಮಹ ನೀನೆ <br> ಎಂದು ನಂಬಿದ ನನ್ನ ಮಾನಾಭಿಮಾನವ ಮು <br> ಕುಂದ ನಿನಗೊಪ್ಪಿಸಿದೆನು <br> ಸಂದೇಹವೇಕೆ ಕೊಂದರೆ ಒಳಿತು ಕಾಯ್ದರೊಳಿ <br> ತೆಂದೆರಡು ಕಣ್ಗಳಂ ಮುಚ್ಚಿ ಕರಗಳ ಮುಗಿದು <br> ಇಂದು ಪ್ರಾಣವ ಬಿಡುವೆನೆಂದು ನಿಶ್ಚೈಸಿ ಗೋ <br> ವಿಂದ ಎಂದೊದರೆ ತರಳೆ ||8|| <br> ಇಂತೆಂದು ದ್ರೌಪದಿಯ ಮೊರೆಯಿಡುವ ಧ್ವನಿ ಕೇಳಿ <br> ಅಂತರಾತ್ಮಕ ಕೃಷ್ಣ ದ್ವಾರಕಾಪುರದೊಳಗೆ <br> ಕಾಂತೆ ರುಕ್ಮಿಣಿ ಸತ್ಯ ಭಾಮೆಯರ ಕೊಡೆ ಏ <br> ಕಾಂತ ಭವನದೊಳು ತಿಳಿದು <br> ಕುಂತಿ ನಂದನರ ಸತಿ ಉಟ್ಟುದಕ್ಷಯವಾಗಿ <br> ಸಂತಸವಗೊಳಲೆಂದು ವರವಿತ್ತ ಶ್ರೀಕೃಷ್ಣ <br> ಎಂತುಂಟೋ ತನ್ನ ನೆನೆವರ ಮೇಲೆ ಕರುಣವು ಅ <br> ನಂತ ವಸ್ತ್ರಗಳಾದುವು ||9|| <br> ಸೆಳೆಯುತಿರ್ದನು ಖಳನು ಬೆಳೆಯುತಿರ್ದವು ಸೀರೆ <br> ಬಿಳಿದು ಪೊಂಬಟ್ಟೆ ನಾನಾ ವಿಚಿತ್ರದ ಬಣ್ಣ <br> ಹೊಳಲು ತುಂಬುವ ತೆರದಿ ಎಳೆದೆಳೆದು ಪಾಪಾತ್ಮ <br> ಬಳಲಿ ಇಳೆಯೊಳು ಬಿದ್ದನು <br> ಕಳೆಯಗುಂದಿತು ಮೋರೆ ಕರ್ಣ ದುರ್ಯೋಧನರ <br> ಬಳಿಯೆ ನಿಂದಿರ್ದ ದೂತನ ಕರೆದು ನೇಮಿಸಿದ <br> ತಳುವದೀ ವಸ್ತ್ರಗಳ ಕಳುಹು ಬೊಕ್ಕಸಕೆನಲು <br> ನಳಿನಾಕ್ಷಿ ತಿಳಿದಳಾಗ ||10|| <br> ಸಿಟ್ಟಿನಲಿ ದ್ರೌಪದಿಯು ಕಣ್ದೆರೆದು ನೋಡಲಾ <br> ಬೆಟ್ಟದಂತೊಟ್ಟಿರ್ದ ವಸ್ತ್ರರಾಶಿಗಳೆಲ್ಲ <br> ಸುಟ್ಟಗ್ನಿ ಹೊರಸೂಸಿ ಪಟ್ಟಣದ ಗೃಹವೆಲ್ಲ <br> ನೆಟ್ಟನಾಹುತಿಗೊಂಡವು <br> ಕೊಟ್ಟಳಾ ಕಮಲಾಕ್ಷಿ ಕುರುಪತಿಗೆ ಶಾಪವನು <br> ಕಟ್ಟಾಳು ಭೀಮಸೇನನು ರಣದಿ ಗದೆಯಿಂದ <br> ಕುಟ್ಟಿ ಬಿಸುಡಲಿ ನಿನ್ನ ತೊಡೆಗಳೆರಡನೆನ್ನುತ <br> ಇಟ್ಟ ನುಡಿ ತಪ್ಪಲುಂಟೆ ||11|| <br> ಮೂಡಿದವು ಪ್ರತಿಸೂರ್ಯ ಧೂಮಕೇತುಗಳು ಓ <br> ಡಾಡಿದುವು ಗಗನದೊಳು ಹದ್ದು ಕಾಗೆಗಳು ಕಾ <br> ದಾಡಿದುವು ಮೃಗಜಾತಿ ಚಲಿಸಿದುವು ಶಿಲೆ ಪ್ರತಿಮೆ <br> ರೂಢಿ ಗಡಗಡ ನಡುಗಿತು <br> ಕೂಡಿ ನಕ್ಷತ್ರ ಸೂಸಿದುವು ಬಾಂದಳದಿ ಮಾ <br> ತಾಡಿದುವು ಅಶರೀರ ವಾಕ್ಯ ಪುರಜನರು <br> ಕೇಡು ಕೌರವಗಾಗದಿರದೆಂದು ನಿಶ್ಚೈಸಿ <br> ಓಡಿ ಮನೆಗಳ ಪೊಕ್ಕರು ||12|| <br> ಹರುಷಪಟ್ಟರು ಮನದಿ ವಿದುರ ಭೀಷ್ಮದಿಗಳು <br> ಸುರರು ನಾರದರೆಲ್ಲ ನೆರೆದರಂಬರದಲ್ಲಿ <br> ಹರಸಿ ಜಯಜಯವೆನುತ ದ್ರೌಪದಿಯ ಸಿರಿಮುಡಿಗೆ <br> ಸುರಿಸಿದರು ಪೂಮಳೆಗಳ <br> ಹರಿಯ ನಾಮಾವಳಿಯ ಪೊಗಳುತಲಿ ದಿವಿಜೇಂದ್ರ <br> ತಿರುಗಿ ಪೊದನು ತನ್ನಮರಾವತಿಯರಮನೆಗೆ <br> ಹರಿನಾಮ ನೆನೆವರೇಸು ಧನ್ಯರೊ ದ್ರೌಪದಿಯ <br> ಹರಿನಾಮವೇ ಕಾಯ್ದುದು ||13|| <br> ಆವನಿದನುದಯ ಕಾಲದೊಳೆದ್ದು ಭಕುತಿಯಲಿ <br> ಭಾವಶುದ್ಧಿಯಲಿ ಹೇಳುವನೊ ಕೇಳುವನೊ ಅವನ- <br> ಘಾವಳಿಯ ಪರಿಹರಿಸಿ ದಿವ್ಯ ಜ್ಞಾನವನೀವೆ <br> ಅವಸಾನ ಸಮಯದಲ್ಲಿ <br> ಶ್ರೀ ವಾಸುದೇವನಾಜ್ಞಾಪಿಸಿದ ರುಕ್ಮಿಣಿಗೆ <br> ದೇವಿ ಕೇಳೆನ್ನ ಭಾಷೇಯ ಮುಂದೆ ಅರ್ಜುನಗೆ <br> ನಾವೆ ಸಾರಥಿಯಾಗಿ ಸಲಹುವೆವು ಅವರೆಮ್ಮ <br> ಜೀವ ಪಾಂಡವರೆಂದನು ||14|| <br> ಮಂಗಳಂ ಶ್ರೀಧರಗೆ ಮಂಗಳಂ ಭೂಧರಗೆ <br> ಮಂಗಳಂ ಮುರಹರಗೆ ಮಂಗಳಂ ನರಹರಿಗೆ <br> ಮಂಗಳಂ ಗರುಡವಾಹನ ಕೃಷ್ಣ ದೇವಂಗೆ <br> ಮಂಗಳಂ ಕರಿವರದಗೆ <br> ಮಂಗಳಂ ತರಳೆಯಭಿಮಾನವನು ಕಾಯ್ದಂಗೆ <br> ಮಂಗಳಂ ಮುನಿಜನರ ಮನದ ಕೊನೆಯಲ್ಲಿಹಗೆ <br> ಮಂಗಳಂ ಕಾಗಿನೆಲೆಯಾದಿಕೇಶವಗೆ ಜಯ <br> ಮಂಗಳಂ ಸಿರಿವರನಿಗೆ ||15|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>vāsudēvāya namō vāsukiśayanāya <br> vāsavādyakhiḷa muninamita caraṇāmbhōja <br> bhūsura priya bhakta poīṣakane rakṣipudu <br> kēśava mukundarolidu <br> śuṇḍāla puradoḷage maruḷa duryōdhananu <br> pāṇḍunandanaroḍane kapaṭadyūtavanāḍi <br> gaṇḍaraivara munde drupada nandini seraga <br> laṇḍa duśyāsa piḍidu <br> aṇḍaledu sīreyanu seḷeyutire draupadiyu <br> kaṇḍu manadali bedari paramātma paripūrṇa <br> puṇḍarīkākṣa rakṣipudendu moreyiṭṭa <br> ḷaṇḍaja turaṅgagāga ||1|| <br> pāvakana uriyoḷage hokku horaḍalu bahudu <br> hāvugaḷa heḍe hiḍidu eḷedeḷedu tarabahudu <br> tīvirda maḍuva dumukalu bahudu garaḷavanu <br> sēvisabahudu uradi <br> sāvigañjade koraḷanuttarisikoḷabahudu <br> jīvayiddante lajjeyanu toreyalārenu <br> āva pariyali ninna nambiruvanātheyanu <br> dēva abhimānavanu kāyo ||2|| <br> patigaḷaivaru satyavratadi summane iharu <br> atiklēśa paḍutiharu vidura bhīṣmadigaḷu <br> sutara mēlaṇa mōhadindañji hēḷadiha <br> gatavilōcana māvanu <br> patikarisiharu śakuni karṇa duryōdhanaru <br> hitava bayasuvarilla neredirda sabheyoḷage <br> gatiyilladarige sadgati nīne nambidenu <br> ratipatiya pitane salaho ||3|| <br> atteyallave enage gāndhāridēviyare <br> mṛtyuvanteḷevavana biḍisabārade tāye <br> uttamaḷalā nīnu bhānumati nageheṇṇe <br> itta dayamāḍi nōḍe <br> sutta nerediha sabheya parivāradavarella <br> pettudillave enna poīlva peṇmakkaḷanu <br> hattu janara naḍuvaṇa hāvu sāyalubahude <br> tattva bāhirarādiri ||4|| <br> ārigoralidarenna dūru kēḷuvarilla <br> pāragāṇisuvavara kāṇe nānivaroḷage <br> sāridare poreva kaṁsāri nīnalladi- <br> nnārenage āptabandhu <br> māridaru dharmadēvategenna vallabharu <br> bhāra ninnadu endu nambida anāthaḷanu <br> kṣīradoḷagaddu nīroḷagaddu gatinīne <br> nārāyaṇane rakṣiso ||5|| <br> asura bennaṭṭi bare paśupatiya rakṣiside <br> ṛṣiya śāpava taridu ambarīṣana porede <br> vasudheyoḷu kallāgi biddahalyeya kāyde <br> śiśuvu prahlādagolide <br> pasuḷe dhruvarāyanige pesaruḷḷa padavitte <br> daśakaṇṭhananujaṅge sthira paṭṭavanu koṭṭe <br> pesarugoṇḍare pasuḷe ajamiḷana rakṣiside <br> vasudēva sutane salaho ||6|| <br> lakṣmī manōharane ikṣu cāpana pitane <br> yakṣa gandharvāmarēndra munivanditane <br> akṣaya sulīleyali jagava sṛjisuta sthūla <br> sūkṣmadoḷu virājipane <br> kukṣiyoḷagīrēḷu jagava pālisuvavane <br> akṣāsurāntakage ajapadavanittavane <br> dakṣasutepatisakhane pakṣivāhana svāmi <br> rakṣisu anātha bandhu ||7|| <br> tande tāyiyu nīne bandhu baḷagavu nīne <br> indenna kulasvāmi gurupitāmaha nīne <br> endu nambida nanna mānābhimānava mu <br> kunda ninagoppisidenu <br> sandēhavēke kondare oḷitu kāydaroḷi <br> tenderaḍu kaṇgaḷaṁ mucci karagaḷa mugidu <br> indu prāṇava biḍuvenendu niścaisi gō <br> vinda endodare taraḷe ||8|| <br> intendu draupadiya moreyiḍuva dhvani kēḷi <br> antarātmaka kṛṣṇa dvārakāpuradoḷage <br> kānte rukmiṇi satya bhāmeyara koḍe ē <br> kānta bhavanadoḷu tiḷidu <br> kunti nandanara sati uṭṭudakṣayavāgi <br> santasavagoḷalendu varavitta śrīkṛṣṇa <br> entuṇṭō tanna nenevara mēle karuṇavu a <br> nanta vastragaḷāduvu ||9|| <br> seḷeyutirdanu khaḷanu beḷeyutirdavu sīre <br> biḷidu pombaṭṭe nānā vicitrada baṇṇa <br> hoḷalu tumbuva teradi eḷedeḷedu pāpātma <br> baḷali iḷeyoḷu biddanu <br> kaḷeyagunditu mōre karṇa duryōdhanara <br> baḷiye nindirda dūtana karedu nēmisida <br> taḷuvadī vastragaḷa kaḷuhu bokkasakenalu <br> naḷinākṣi tiḷidaḷāga ||10|| <br> siṭṭinali draupadiyu kaṇderedu nōḍalā <br> beṭṭadantoṭṭirda vastrarāśigaḷella <br> suṭṭagni horasūsi paṭṭaṇada gṛhavella <br> neṭṭanāhutigoṇḍavu <br> koṭṭaḷā kamalākṣi kurupatige śāpavanu <br> kaṭṭāḷu bhīmasēnanu raṇadi gadeyinda <br> kuṭṭi bisuḍali ninna toḍegaḷeraḍanennuta <br> iṭṭa nuḍi tappaluṇṭe ||11|| <br> mūḍidavu pratisūrya dhūmakētugaḷu ō <br> ḍāḍiduvu gaganadoḷu haddu kāgegaḷu kā <br> dāḍiduvu mṛgajāti calisiduvu śile pratime <br> rūḍhi gaḍagaḍa naḍugitu <br> kūḍi nakṣatra sūsiduvu bāndaḷadi mā <br> tāḍiduvu aśarīra vākya purajanaru <br> kēḍu kauravagāgadiradendu niścaisi <br> ōḍi manegaḷa pokkaru ||12|| <br> haruṣapaṭṭaru manadi vidura bhīṣmadigaḷu <br> suraru nāradarella neredarambaradalli <br> harasi jayajayavenuta draupadiya sirimuḍige <br> surisidaru pūmaḷegaḷa <br> hariya nāmāvaḷiya pogaḷutali divijēndra <br> tirugi podanu tannamarāvatiyaramanege <br> harināma nenevarēsu dhanyaro draupadiya <br> harināmavē kāydudu ||13|| <br> āvanidanudaya kāladoḷeddu bhakutiyali <br> bhāvaśuddhiyali hēḷuvano kēḷuvano avana- <br> ghāvaḷiya pariharisi divya jñānavanīve <br> avasāna samayadalli <br> śrī vāsudēvanājñāpisida rukmiṇige <br> dēvi kēḷenna bhāṣēya munde arjunage <br> nāve sārathiyāgi salahuvevu avaremma <br> jīva pāṇḍavarendanu ||14|| <br> maṅgaḷaṁ śrīdharage maṅgaḷaṁ bhūdharage <br> maṅgaḷaṁ muraharage maṅgaḷaṁ naraharige <br> maṅgaḷaṁ garuḍavāhana kṛṣṇa dēvaṅge <br> maṅgaḷaṁ karivaradage <br> maṅgaḷaṁ taraḷeyabhimānavanu kāydaṅge <br> maṅgaḷaṁ munijanara manada koneyallihage <br> maṅgaḷaṁ kāgineleyādikēśavage jaya <br> maṅgaḷaṁ sirivaranige ||15|| <br></p>
        </body>
        </html>
        