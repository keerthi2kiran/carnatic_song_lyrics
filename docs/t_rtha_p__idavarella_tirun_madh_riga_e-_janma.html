
        <html>
        <head>
        <title>tīrtha pīḍidavarella tirunāmadhārigaḷe- janma</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ತೀರ್ಥ ಪೀಡಿದವರೆಲ್ಲ ತಿರುನಾಮಧಾರಿಗಳೆ- ಜನ್ಮ (tīrtha pīḍidavarella tirunāmadhārigaḷe- janma)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ತೀರ್ಥ ಪೀಡಿದವರೆಲ್ಲ ತಿರುನಾಮಧಾರಿಗಳೆ- ಜನ್ಮ <br> ಸಾರ್ಥಕವಿಲ್ಲದವರೆಲ್ಲ ಭಾಗವತರೆ <br> ಮೂಗ್ಹಿಡಿದು ನೀರೊಳಗೆ ಮುಳುಗಿ ಜಪತಪ ಮಾಡಿ <br> ನಿಗಮಾಗಮ ಪುರಾಣಗಳನೋದಿ ತಿಳಿದು <br> ಬಾಗಿ ಪರಸ್ತ್ರೀಯರನು ಬಯಸಿ ಕಣ್ಣಿಡುವಂಥ <br> ಯೋಗ ಭ್ರಷ್ಟರೆಲ್ಲ ದೇವ ಬ್ರಾಹ್ಮಣರೆ? ||1|| <br> ಪಟ್ಟೆ ನಾಮವ ಬಳಿದು ಪಾತ್ರೆ ಕೈಯಲಿ ಹಿಡಿದು <br> ಗುಟ್ಟಿನಲಿ ಜಪಿಸುವ ಗುರುತರಿಯದೆ <br> ಕೆಟ್ಟ ಕೂಗನು ಕೂಗಿ ಹೊಟ್ಟೆಯನು ಹೊರೆವಂಥ <br> ಪೊಟ್ಟೆಗುಡುಮಗಳೆಲ್ಲ ಪರಮ ವೈಷ್ಣವರೆ? ||2|| <br> ಲಿಂಗಾಂಗದೊಳಗಿರುವ ಚಿನ್ಮಯವ ತಿಳಿಯದೆ <br> ಅಂಗಲಿಂಗದ ನೆಲೆಯ ಗುರುತರಿಯದೆ <br> ಜಂಗಮ ಸ್ಥಾವರದ ಹೊಲಬನರಿಯದ ಇಂಥ <br> ಭಂಗಿಮುಕ್ಕಗಳೆಲ್ಲ ನಿಜ ಲಿಂಗವಂತರೆ? ||3|| <br> ಅಲ್ಲಾ ಖುದಾ ಎಂಬ ಅರ್ಥವನು ತಿಳಿಯದೆ <br> ಮುಲ್ಲ ಶಾಸ್ತ್ರದ ನೆಲೆಯ ಮುನ್ನರಿಯದೆ <br> ಪೊಳ್ಳು ಕೂಗನು ಕೂಗಿ ಬಗುಳಿ ಬಾಯಾರುವಂಥ <br> ಕಳ್ಳ ಸುಳ್ಳರಿಗೆಲ್ಲ ವೀರ ಸ್ವರ್ಗವುಂಟೆ? ||4|| <br> ವೇಷ ಭಾಷೆಯ ಕಲಿತು ಗೋಸಾಯಿ ಉಡೆದೊಟ್ಟು <br> ಆಸೆಯನು ತೊರೆಯದೆಯೆ ತಪಕೆ ಕುಳಿತು <br> ವಾಸನೆಯ ಗುರುತಿನಾ ಹೊಲಬನರಿಯದ ಇಂಥ <br> ವೇಷಧಾರಿಗಳೆಲ್ಲ ಸಂನ್ಯಾಸಿಗಳೆ? ||5|| <br> ಆರು ಚಕ್ರದ ನೆಲೆಯ ಅಷ್ಟಾಂಗ ಯೋಗದಲಿ <br> ಮೂರು ಮೂರ್ತಿಯ ಮೂರು ಕಡೆಯೊಳಿರಿಸಿ <br> ಮಾರ ಪಿತನಹ ಕಾಗಿನೆಲೆಯಾದಿ ಕೇಶವನ <br> ಸಾರಿ ಭಜಿಸಿದವರಿಗೆ ಕೊರೆವ ಕೊರತೆಯುಂಟೆ? ||6|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>tīrtha pīḍidavarella tirunāmadhārigaḷe- janma <br> sārthakavilladavarella bhāgavatare <br> mūghiḍidu nīroḷage muḷugi japatapa māḍi <br> nigamāgama purāṇagaḷanōdi tiḷidu <br> bāgi parastrīyaranu bayasi kaṇṇiḍuvantha <br> yōga bhraṣṭarella dēva brāhmaṇare? ||1|| <br> paṭṭe nāmava baḷidu pātre kaiyali hiḍidu <br> guṭṭinali japisuva gurutariyade <br> keṭṭa kūganu kūgi hoṭṭeyanu horevantha <br> poṭṭeguḍumagaḷella parama vaiṣṇavare? ||2|| <br> liṅgāṅgadoḷagiruva cinmayava tiḷiyade <br> aṅgaliṅgada neleya gurutariyade <br> jaṅgama sthāvarada holabanariyada intha <br> bhaṅgimukkagaḷella nija liṅgavantare? ||3|| <br> allā khudā emba arthavanu tiḷiyade <br> mulla śāstrada neleya munnariyade <br> poḷḷu kūganu kūgi baguḷi bāyāruvantha <br> kaḷḷa suḷḷarigella vīra svargavuṇṭe? ||4|| <br> vēṣa bhāṣeya kalitu gōsāyi uḍedoṭṭu <br> āseyanu toreyadeye tapake kuḷitu <br> vāsaneya gurutinā holabanariyada intha <br> vēṣadhārigaḷella sannyāsigaḷe? ||5|| <br> āru cakrada neleya aṣṭāṅga yōgadali <br> mūru mūrtiya mūru kaḍeyoḷirisi <br> māra pitanaha kāgineleyādi kēśavana <br> sāri bhajisidavarige koreva korateyuṇṭe? ||6|| <br></p>
        </body>
        </html>
        