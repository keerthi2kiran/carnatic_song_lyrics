
        <html>
        <head>
        <title>madhvācāryara suḷādhi</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಮಧ್ವಾಚಾರ್ಯರ ಸುಳಾಧಿ (madhvācāryara suḷādhi)</h1>
        <h2>Kannada Lyrics</h2>
        <p><b>ರಚನೆ:</b> ಪುರಂದರ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಮಧ್ವಾಚಾರ್ಯರ ಸುಳಾಧಿ <br> <br> ಧ್ರುವತಾಳ <br> ಒಬ್ಬ ಆಚಾರ್ಯನು ದೈವವೇ ಇಲ್ಲವೆಂಬ | <br> ಒಬ್ಬ ಆಚಾರ್ಯನು ದೈವಕೆ ಎಂಟು ಗುಣವೆಂಬ | <br> ಒಬ್ಬ ಆಚಾರ್ಯನು ನಿರ್ಗುಣ ನಿರಾಕಾರ ನಿರೂಹನೆಂದು- <br> ತಾನೆ ದೈವವೆಂಬ | <br> ಇವರೊಬ್ಬರೂ ವೇದಾರ್ಥವರಿತೂ ಅರಿಯರು | <br> ಇವರೊಬ್ಬರೂ ಶಾಸ್ತ್ರಾರ್ಥವರಿತೂ ಅರಿಯರು | <br> ಒಬ್ಬ ಮಧ್ವಾಚಾರ್ಯರೆ ಪುರಂದರ ವಿಠಲನೊಬ್ಬನೆ <br> ಎಂದು ತೋರಿ ಕೊಟ್ಟವರಾಗಿ ||೧|| <br> <br> ಮಟ್ಟ ತಾಳ <br> ಹರಿಪರ ದೇವತೆ ಎಂಬ ಜ್ಞಾನವೇ ಜ್ಞಾನ | <br> ಹರಿಯಡಿಗಳನೈದುವ ಮುಕುತಿಯೇ ಮುಕುತಿ | <br> ಹರಿ ವಿರಹಿತ ಜ್ಞಾನ ಮಿಥ್ಯಾ ಜ್ಞಾನ | <br> ಹರಿ ವಿರಹಿತ ಮುಕುತಿ ಮಾತಿನ ಮುಕುತಿ | <br> ಹರಿಪರ ಸಿರಿ ಮಧ್ವಾಚಾರ್ಯರೇ ಗುರುಗಳು | <br> ತ್ರೈಲೋಕ್ಯಕೆ ಪುರಂದರ ವಿಠಲನೇ ದೈವವು ||೨|| <br> <br> ರೂಪಕತಾಳ <br> ಸುರತರುವಿರುತಿರೆ ಎಲವದಫಲ ಗಿಳಿ ಬಯಸಿಪ್ಪಂತೆ | <br> ಹಿರಯರಾದರು ನೋಡ ಹರಿಪರದೈವೆಂದರಿಯದೆ | <br> ಗುರುಗಳಾದರು ನೋಡ ಹರಿ ಪರದೈವೆಂದರಿಯದೆ | <br> ಸಿರಿವಿರಿಂಚಿ ಭವಾದಿಗಳೆಲ್ಲ ಹರಿಯ ಡಿಂಗರಿಗರೆಂದರಿಯದೆ | <br> ಹಿರಿಯರಾದರು ನೋಡು ಗುರುಗಳಾದರು ನೋಡ | <br> ಸಿರಿ ಪುರಂದರ ವಿಠಲನ ತೋರಿದ <br> ಸಿರಿ ಮಧ್ವಾಚಾರ್ಯರಿರುತಿರೆ <br> ಗುರುಗಳಾದರು ನೋಡ ||೩|| <br> <br> ತ್ರಿವುಡೆ ತಾಳ <br> ಸೋಹಂ ಎಂದು ಲೋಕವ ಮೋಹಿಸುವರ | <br> ನಿರಾಕರಿಸಿ ದಾಸೋಹಂ ರಹಸ್ಯವನರುಹಿದ | <br> ಸೋಹಂ ಎಂಬ ಸಿರಿ ಪುರಂದರ ವಿಠಲ ನಾಳು | <br> ಮಧ್ವ ಮುನಿ ದಾಸೋಹಂ ಎಂಬ ||೪|| <br> <br> ಆದಿತಾಳ <br> ವೈದಿಕ ಮತದಲಿ ನಡೆದೆವೆಂದು ತಾವು <br> ವೈಷ್ಣವವಂಬಿಟ್ಟು ಕೊಟ್ಟರು ಕೆಲವರು | <br> ವೈಷ್ಣವ ಮತದಲ್ಲಿ ನಡದೆವೆಂದು <br> ವೈದಿಕವಂ ಬಿಟ್ಟುಕೊಟ್ಟರು ಕೆಲವರು | <br> ವೈದಿಕ ವೈಷ್ಣವ ಒಂದೇ ಎಂದು ಮಧ್ವಮತ ಮುನಿ <br> ಪ್ರತಿಪಾದಿಸಿದ ಪುರಂದರ ವಿಠಲ ಮೆಚ್ಚ ||೫|| <br> <br> ಝಂಪೆತಾಳ <br> ಏಕ ವಿಂಶತಿ ಕುಭಾಷ್ಯ ದೂಷಕನೆಂಬ <br> ಬಿರುದು ನಮ್ಮಯ ಗುರುರಾಯಗಲ್ಲದುಂಟೆ | <br> ಪುರಂದರವಿಠಲ ಸರ್ವೋತ್ತಮನೆಂಬ <br> ಸಿದ್ಧಾಂತವು ನಮ್ಮ ಗುರು ರಾಯರಗಲ್ಲದುಂಟೆ ? ||೬|| <br> <br> ಅಟ್ಟತಾಳ <br> ಹರಿಯೆ ಪರಮ ಗುರು ಪರಮೇಷ್ಠಿ ಗುರು ಸುರ | <br> ಗುರಮಧ್ವಾಚಾರ್ಯ ಚಕ್ರವರ್ತಿ ಎಂ- <br> ದರಿತಿರೆ ಭಕುತಿ ಮುಕುತಿಯುಂಟು | <br> ಪುರಂದರ ವಿಠಲನೆ ದೈವಾಧಿ ದೈವ | <br> ಸುರ ಗುರು ಮಧ್ವಾಚಾರ್ಯರೆ ಚಕ್ರವರ್ತಿ ||೭|| <br> <br> ಜತೆ <br> ಶರಣು ಗಿರಿ ಮಧ್ವಾಚಾರ್ಯರಿಗೆ ಪುರಂದರ ವಿಠಲಗೆ | <br> ಶರಣು ಶರಣೆಂಬೆ ನಾನನವರತ || <br></p>
        <h2>English Lyrics</h2>
        <p><b>Composer:</b> Purandara Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>madhvācāryara suḷādhi <br> <br> dhruvatāḷa <br> obba ācāryanu daivavē illavemba | <br> obba ācāryanu daivake eṇṭu guṇavemba | <br> obba ācāryanu nirguṇa nirākāra nirūhanendu- <br> tāne daivavemba | <br> ivarobbarū vēdārthavaritū ariyaru | <br> ivarobbarū śāstrārthavaritū ariyaru | <br> obba madhvācāryare purandara viṭhalanobbane <br> endu tōri koṭṭavarāgi ||1|| <br> <br> maṭṭa tāḷa <br> haripara dēvate emba jñānavē jñāna | <br> hariyaḍigaḷanaiduva mukutiyē mukuti | <br> hari virahita jñāna mithyā jñāna | <br> hari virahita mukuti mātina mukuti | <br> haripara siri madhvācāryarē gurugaḷu | <br> trailōkyake purandara viṭhalanē daivavu ||2|| <br> <br> rūpakatāḷa <br> surataruvirutire elavadaphala giḷi bayasippante | <br> hirayarādaru nōḍa hariparadaivendariyade | <br> gurugaḷādaru nōḍa hari paradaivendariyade | <br> siriviriñci bhavādigaḷella hariya ḍiṅgarigarendariyade | <br> hiriyarādaru nōḍu gurugaḷādaru nōḍa | <br> siri purandara viṭhalana tōrida <br> siri madhvācāryarirutire <br> gurugaḷādaru nōḍa ||3|| <br> <br> trivuḍe tāḷa <br> sōhaṁ endu lōkava mōhisuvara | <br> nirākarisi dāsōhaṁ rahasyavanaruhida | <br> sōhaṁ emba siri purandara viṭhala nāḷu | <br> madhva muni dāsōhaṁ emba ||4|| <br> <br> āditāḷa <br> vaidika matadali naḍedevendu tāvu <br> vaiṣṇavavambiṭṭu koṭṭaru kelavaru | <br> vaiṣṇava matadalli naḍadevendu <br> vaidikavaṁ biṭṭukoṭṭaru kelavaru | <br> vaidika vaiṣṇava ondē endu madhvamata muni <br> pratipādisida purandara viṭhala mecca ||5|| <br> <br> jhampetāḷa <br> ēka viṁśati kubhāṣya dūṣakanemba <br> birudu nammaya gururāyagalladuṇṭe | <br> purandaraviṭhala sarvōttamanemba <br> siddhāntavu namma guru rāyaragalladuṇṭe ? ||6|| <br> <br> aṭṭatāḷa <br> hariye parama guru paramēṣṭhi guru sura | <br> guramadhvācārya cakravarti eṁ- <br> daritire bhakuti mukutiyuṇṭu | <br> purandara viṭhalane daivādhi daiva | <br> sura guru madhvācāryare cakravarti ||7|| <br> <br> jate <br> śaraṇu giri madhvācāryarige purandara viṭhalage | <br> śaraṇu śaraṇembe nānanavarata || <br></p>
        </body>
        </html>
        