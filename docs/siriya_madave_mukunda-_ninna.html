
        <html>
        <head>
        <title>siriya madave mukunda- ninna</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಸಿರಿಯ ಮದವೆ ಮುಕುಂದ- ನಿನ್ನ (siriya madave mukunda- ninna)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಸಿರಿಯ ಮದವೆ ಮುಕುಂದ- ನಿನ್ನ <br> ಚರಣ ಸೇವಕನ ಬಿನ್ನಹ ಪರಾಕೆಲೊ ದೇವ <br> ಅಷ್ಟದಿಕ್ಪಾಲಕರ ಮಧ್ಯದಲಿ ವೈಕುಂಠ <br> ಪಟ್ಟಣವು ಸಿರಿಯೋಲಗವ ನಿತ್ಯದಿ <br> ಕಟ್ಟಿ ಓಲೈಸುರಿಹ ದಾಸರನಿಮಿಷರು ಮನ <br> ಮುಟ್ಟಿ ಪಾಡುವ ನಾರದರ ಗೀತ ಸಂಭ್ರಮದ ||1|| <br> ಸಕಲ ಐಸಿರಿಯ ಅಧಿದೇವಿಯೆ ಪಿರಿಯರಸಿ <br> ಯಕುತಿಯೊಳು ಲೋಕಗಳ ಸೃಜಿಸುವಂಥ <br> ಶಕುತ ನಿನ್ನಯ ಹಿರಿಯ ಮಗನು ಜೀವಿಗಳ ಮೊ <br> ಹಕದಿ ಮರುಳು ಮಾಳ್ಪಾತ ಕಿರಿಮಗನೆಂಬ ||2|| <br> ಬಲ್ಲಿದರಿಗೆಲ್ಲ ಬಲ್ಲಿದನೆಂಬ ಅರಿ ಹೃದಯ <br> ದಲ್ಲಣನೆಂಬ ಬಿರುದು ಸಾಹಸ <br> ಇಲ್ಲ ನಿನಗಾರು ಇದಿರೆಂಬ ಗರ್ವದಿ ಎನ್ನ <br> ಸೊಲ್ಲು ಕಿವಿ ಕೇಳದಂತಾಯಿತೆ ಹರಿಯೆ? ||3|| <br> ಶೇಷ ಹಾಸು ಮಂಚವು ಗರುಡ ತುರಗವು ಪೀತ <br> ವಾಸದುಡುಗೆಯು ಕೊರಳಲಿ ವೈಜಯಂತಿ <br> ಮೀಸಲಳಿಯದ ಪುಷ್ಪ ಮಾಲೆಗಳ ಧರಿಸಿ ಜಗ <br> ದೀಶನೆಂಬುವ ಬಿರುದ ಹೊಗಳಿಸಿಕೊಳುವ ||4|| <br> ಭಕ್ತವತ್ಸಲನೆಂಬ ಬಿರುದು ಬಿಡು ಅಲ್ಲದೊಡೆ <br> ಶಕ್ತ ಎನ್ನನು ಕಾಯೋ ಸುಲಭದಿಂದ <br> ಮುಕ್ತಿಯನು ಪ್ರಕಟಿಸಲು ಲೋಕದೊಳು ಭಜಕರ್ಗೆ <br> ಯುಕ್ತ ಕರ್ತ ಕಾಗಿನೆಲೆಯಾದಿಕೇಶವರಾಯ ||5|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>siriya madave mukunda- ninna <br> caraṇa sēvakana binnaha parākelo dēva <br> aṣṭadikpālakara madhyadali vaikuṇṭha <br> paṭṭaṇavu siriyōlagava nityadi <br> kaṭṭi ōlaisuriha dāsaranimiṣaru mana <br> muṭṭi pāḍuva nāradara gīta sambhramada ||1|| <br> sakala aisiriya adhidēviye piriyarasi <br> yakutiyoḷu lōkagaḷa sṛjisuvantha <br> śakuta ninnaya hiriya maganu jīvigaḷa mo <br> hakadi maruḷu māḷpāta kirimaganemba ||2|| <br> ballidarigella ballidanemba ari hṛdaya <br> dallaṇanemba birudu sāhasa <br> illa ninagāru idiremba garvadi enna <br> sollu kivi kēḷadantāyite hariye? ||3|| <br> śēṣa hāsu mañcavu garuḍa turagavu pīta <br> vāsaduḍugeyu koraḷali vaijayanti <br> mīsalaḷiyada puṣpa mālegaḷa dharisi jaga <br> dīśanembuva biruda hogaḷisikoḷuva ||4|| <br> bhaktavatsalanemba birudu biḍu alladoḍe <br> śakta ennanu kāyō sulabhadinda <br> muktiyanu prakaṭisalu lōkadoḷu bhajakarge <br> yukta karta kāgineleyādikēśavarāya ||5|| <br></p>
        </body>
        </html>
        