
        <html>
        <head>
        <title>ōṁ namō nārāyaṇa śauri</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಓಂ ನಮೋ ನಾರಾಯಣ ಶೌರಿ (ōṁ namō nārāyaṇa śauri)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಓಂ ನಮೋ ನಾರಾಯಣ ಶೌರಿ <br> ಓಂ ನಮೋ ನಾರಾಯಣ <br> ಓಂ ನಮೋ ನಾರಾಯಣಾಯ ಬ್ರಹ್ಮ ವಂದಿತ <br> ಓಂ ನಮೋ ಪರಬ್ರಹ್ಮ <br> ಪನ್ನಗಾಧಿಪಶಾಯಿ ಪಾವಕಾಂಬಕ ಮಿತ್ರ <br> ಸನ್ನುತಾಮರ ಮುಖ್ಯ ಸಕಲ ಸನ್ಮುನಿ ಸೌಖ್ಯ <br> ಚನ್ನಕೇಶವ ಪಾಹಿಮಾಂ ಶೌರಿ ಓಂ ನಮೋ <br> ಕೃತಯುಗದೊಳೊಬ್ಬನತಿ ಕ್ರೂರ ದೈತ್ಯಾಧಮನು <br> ಕ್ಷಿತಿಯೊಳುದಿಸಿದನು ಸುತನೆನಿಸಿ ಆತಗೆ ನಾಮ <br> ಹಿತದೊಳೊಪ್ಪಿತು ಹೇಮ ಕಷ್ಯಪು ತಾನೆನಲವನ <br> ಸತಿ ಸುಶೀಲೆ ಎಂಬಳ <br> ವ್ರತ ಪುಣ್ಯದಿಂದ ಶ್ರೀಪತಿ ಪದಾಂಬುಜ ಭಕ್ತ <br> ಚತುರ ಮಾನ ವರ ಪ್ರಹ್ಲಾದ ನಾಮಾಖ್ಯಾತ <br> ಸುತನೊರ್ವ ಜನಿಸಿದನು ಸತಿಯ ಸುಕೃತವದೇನೊ <br> ಮಿತವಿಲ್ಲ ಮಹಿಯೊಳಗೆ ||1|| <br> ಮದಮುಖನು ಮನದಿ ಹಿಗ್ಗಿದನು ಮಗುವನು ನೋಡಿ <br> ಸುದತಿಯ ತಕ್ಕೈಸಿ ಶುಕ್ರಾದಿ ಗುರುಗಳನು <br> ವಿಧವಿಧದೊಳರ್ಚಿಸುತ ವಿಭವದಿಂದೊಯ್ದಾಡಿ <br> ಮನಸಿಜ ವೈರಿಯ ಪೂಜಿಸಿ <br> ಮುದದಿಂದ ಮಗನ ತೆಗೆದಪ್ಪಿ ಮುದ್ದಿಸುತೊಮ್ಮೆ <br> ಮೃದು ನುಡಿಗಳ ಲಾಲಿಸಿ ಸುತಗೊದಗಲೈದಾರ್ವರುಷ <br> ಅದರೊಳೊಂದು ದಿನ ತಮ್ಮ ಗುರು ಶುಕ್ರಾಚಾರ್ಯ <br> ರನು ಕರೆಸಿ ನೇಮವನಿತ್ತನು ||2|| <br> ಪರಮಗುರು ನೀನೆನುತ ತರಳನನು ಪತಿಕರಿಸಿ <br> ಕರುಣದಿಂದೋದಿಸು ಒರೆದು ಶಾಸ್ತ್ರಾಗಮನವ <br> ಪರಿಪರಿಯ ವಿದ್ಯಗಳನರುಹು ರಾಕ್ಷಸ ಬೃಂದ <br> ಗುರುವರನೆ ಮರ್ಮವಿಡದೆ <br> ತೆರಳಿನ್ನು ಸುತಸಹಿತ ಕರುಣನಿಧಿ ನೀಯೆಂದು <br> ತರಿಸಿ ದಿವ್ಯಾಂಬರ ಸುಗಂಧ ತಾಂಬೂಲವನು <br> ಹರುಷದಿಂದಿತ್ತು ಸತ್ಕರಿಸಿ ಗುರುವರನಂಘ್ರಿ <br> ಗೆರಗಿ ಕೈಮುಗಿದು ನುಡಿದ ||3|| <br> ಮತ್ತೆ ಲಾಲಿಪುದು ನಾ ಪೆತ್ತ ಭಕ್ತನಿಗೆ ಒಂ <br> ದರ್ತಿಯಿಂ ಮೊದಲಿನಭ್ಯಾಸದಲಿ ಎನ್ನನುರೆ <br> ವಿಸ್ತರಿಸಿ ಪೊಗಳ್ವ ತೆರನಂತೆ ಓದಿಸು ಜೀಯ <br> ಪುತ್ರರತ್ನವನೆನುತ <br> ಉತ್ತರವ ಕೊಡಲು ಗುರು ಚಿತ್ತದಲಿ ಹರ್ಷಿಸುತ <br> ಭಕ್ತ ಚಿಂತಾಮಣಿಯೆ ಬಾರೆಂದು ಮುಗಳ್ನಗೆಯಿಂದ <br> ಎತ್ತಿ ತಕ್ಕೈಸಿ ಮುದ್ದಾಡಿ ಮುಗಳ್ನಗೆಯಿಂದ <br> ಉತ್ತಮರ ಸಾಲೆಗೊಯ್ದ ||4|| <br> ಓದಿಸಿದ ಸಕಲ ವೇದಾದಿ ಪೌರಾಣಗಳ <br> ಸಾಧನೆಯ ಮಾಡಿಸಿದ ಶಾಸ್ತ್ರ ತರ್ಕಂಗಳಿಗೆ <br> ಆದಿಯಲಿ ಓಂ ನಮೋ ಹಿರಣ್ಯಕಶ್ಯಪು ಎಂಬ <br> ಭೇದಾಕ್ಷರವ ಪೇಳೆನಲು <br> ಶ್ರೀಧರಾಚ್ಯುತ ಮುಕುಂದಾದಿಕೇಶವ ಕೃಷ್ಣ <br> ಮಾಧವಾ ಎಂಬ ಮುರಹರಿಯ ನಾಮವ ಪೊಗ¼ <br> ಸಾಧು ಸುಜನನ ಬೈದು ಜಡಿದು ದಂಡಿಸಿ ಇವನು <br> ವಾದಿ ನಮಗೆಂದ ವಿಪ್ರ ||5|| <br> ಒಡನೆ ಮನ್ನಿಸುತ ತೊಡೆಯ ಮೇಲಿಂಬಿಟ್ಟು <br> ನುಡಿ ಮಗನೆ ನಿನ್ನ ಪಡೆದವನ ನಾಮವನೆನಲು <br> ಮೃಡನಾಣೆ ಕಾಮನಯ್ಯನ ಅಡಿಯ ಪೊಗಳದೆಯೆ <br> ಬಿಡೆನು ಘನವೆನ್ನಲೀ <br> ಒಡೆಯನಹ ವಾಸುದೇವನ ಪೊಗಳ್ವ ಸುಜನರಿಗೆ <br> ಈಡಾರು ತ್ರಿಜಗದೊಳು ಕಡುದಯಾನಿಧಿ ಎನಲು <br> ಪಿಡಿದೆತ್ತಿ ಮಂಕು ಮರಳಿನ ಮಗನೆ ಕಮಲಾಕ್ಷ <br> ಕಡುದ್ರೋಹಿ ನಮಗೆಂದನು ||6|| <br> ಎಂದ ನುಡಿಗೇಳುತಿಂತೆಂದ ಗುರುವರ ನಿನ್ನ <br> ಮಂದಮತಿಗಿನ್ನೇನು ನಾನು ಬಿನ್ನೈಸುವೆನು <br> ಇಂದಿರಾ ದೇವಿಯರಸನ ಮಹಿಮೆಗಳ ಪೊಗಳೆ <br> ಚಂದ್ರಶೇಖರನಿಗರಿದು <br> ಸಿಂಧು ಶಯನನ ಚರಿತೆ ಶ್ರವಣ ಮಾಡಲು ಪಾಪ <br> ಬಂಧನವೆಲ್ಲವು ಪರಿದು ಪೊೀಪುದು ದಾನ- <br> ವೇಂದ್ರನನು ಪೊಗಳಿ ನರಕವನು ಸಾರುವೆನೆ ಸಂ <br> ಕ್ರಂದನಾರ್ಚಿತನ ||7|| <br> ಉತ್ತರವ ಪೇಳಿಯೊಡನೆಂದನುತ್ತರವನು ಕೊಡಲಾಗ <br> ಅತ್ಯುಗ್ರದಿಂದ ಶಿರವೆತ್ತಿ ಗರ್ಜಿಸುತೆದ್ದು <br> ಒತ್ತಿ ಪಿಡಿದೆಳೆದು ಪುರುμÉೂೀತ್ತಮ ತತ್ಪದಾಂ <br> ಬುಜ ಭೃತ್ಯನ <br> ಕಿತ್ತಿಟ್ಟು ಬಾಯ ದಾಡೆಯ ಪಿಡಿದು ಒಳದೊಡೆಯ <br> ಮತ್ತೆ ಪಿಡಿದೊಡದಿರುಹೆ ನೆತ್ತನೊರೆಯಲು ಕಂಡು <br> ಚಿತ್ತದಲಿ ಕಡುನೊಂದು ಚಿಣ್ಣ ಮೊರೆಯಿಟ್ಟನಾ <br> ಚಿತ್ತಜನ ಪೆತ್ತಾತಗೆ ||8|| <br> ಅನಿತರೊಳಗಾ ಉಪಾಧ್ಯನು ಕರುಣದಿಂದಲಾ <br> ಘನತರಾದ್ಭುತಮಪ್ಪ ಕಠಿಣತರ ದಂಡನೆ <br> ಯನು ಭರದಿ ಮನ್ನಿಸುತ ನೆನೆ ಪಿತನ ಎನಲಾಗ <br> ನೆನೆದ ನರಹರಿಯಂಘ್ರಿಯ <br> ವನಜದಳ ನಯನನನು ವಲಿದಾಗಿ ಪೊಗಳುತಿರೆ <br> ಮನದಿ ಯೋಚಿಸಿದ ಮತ್ತೊಂದು ಗುರುಮಠದೊಳಿಹ <br> ತನಯರುಗಳೀ ಹದನ ತಪ್ಪಿಸುವರಲ್ಲದಿರೆ <br> ತನಗಸಾಧ್ಯವಿದೆಂದ ||9|| <br> ಎಂದು ಚಿಂತಿಸುತಲಾ ನಂದನರ ಕರೆದು ಈ <br> ನಂದನನು ಮತ್ತಾ ಮುಕುಂದನನು ಪೊಗಳುವನು <br> ಮಂದಮತಿ ಬಿಡಿಸಿವನ ತಂದೆಯನು ಪೊಗಳಿಸುವ <br> ಅಂದ ನಿಮ್ಮದು ಕೇಳಿರೊ <br> ಎಂದು ನೇಮಿಸೆ ಗುರುಗೆ ವಂದಿಸುತ ತರಳರೈ <br> ತಂದ ಪ್ರಹ್ಲಾದನಿಂಗಂದು ಮಣಿಯಲು ಸಖರಿ <br> ಗಂದೊರೆದನಾಗಲರವಿಂದನಾಭನ ಕೃತಿಯ <br> ಸುಂದರದ ಮೃದು ನುಡಿಯ ||10|| <br> ಉಪದೇಶವಿತ್ತನಾ ನಿಪುಣ ಬಾಲಕನೆಂದು <br> ಚಪಳರಾದರು ಹಿಂದಣಪರಿಮಿತ ಜನ್ಮಗಳ <br> ರಿಪುಗಳ ಪಾಪವ ನೀಗಿ ಕೃಪೆಯಾದ ಹರಿಯೆಂದು <br> ಗುಪಿತವಿಲ್ಲದೆ ಪೇಳುತ <br> ಜಪ ತಪ ಧ್ಯಾನ ಷಟ್ಕರ್ಮ ನಮಗೇಕಿನ್ನು <br> ಸಫಲವಾಯಿತು ಪೆತ್ತ ಜನನಿ ಜನಕರ ಉದರ <br> ಅಪಭ್ರಷ್ಟನೀ ಶುಕ್ರನಿಂತು ಪೇಳಿದ ಕುಟಿಲ <br> ಕಪಟ ನೀತಿಗಳ ಸುಡಲಿ ||11|| <br> ಎಲ್ಲಿಯವನಿವನೆಮಗೆ ಒಳ್ಳೆ ನೀತಿಯ ಪೇಳ್ದ <br> ಸೊಲ್ಲಿನೊಳಗೆ ಗರವೆಳ್ಳನಿತಿಲ್ಲ ಹರಿಯೆಂಬ <br> ಪುಲ್ಲನಾಭನ ಧ್ಯಾನ ಪರತತ್ತ್ವ ರಚನೆಗಳ <br> ನಿಲ್ಲಿ ಕಂಡೆವೆಂದರು <br> ಬಲ್ಲೆವಿನ್ನೇಕೆ ನಮಗಿಲ್ಲ ಗುರು ನೀನಲ್ಲ <br> ದೆಲ್ಲರನು ಭಾವಿಸುವವರಲ್ಲ ವೈಕುಂಠ <br> ವಲ್ಲಭನ ತೋರೆನುತ ಎಲ್ಲರಾ ಬಾಲಕನ <br> ಪಲ್ಲವಾಂಘ್ರಿಗೆ ಮಣಿದರು ||12|| <br> ಅನಿತರೊಳು ಬಂದನಾ ದನುಜ ಗುರುಮಠದೊಳಿಹ <br> ತನಯರೆಲ್ಲರು ವಿಷ್ಣು ವನಜಾಂಘ್ರಿ ಪೊಗಳುತಿರೆ <br> ಘನ ಮಹಿಮ ನೀನರಿದೆನ್ನ ಗಣನೆಗೊಳನೆಂ <br> ದೆನುತ ದನುಜೇಶನೆಡೆಗೆ ಬಂದಾ <br> ತನಿಗೆ ಸಾಗದು ನಿನ್ನ ತನಯನಭ್ಯಾಸಿಸಿದ <br> ಚಿನುಮಯಾತ್ಮನ ಚರಣ ಸ್ಮರಣೆಯನು ಸರ್ವರಿಗೆ <br> ಎಣಿಸಲಳವಡದು ನಿನ್ನಣುಗನಂತರವೆನಲು <br> ದನುಜ ಗರ್ಜಿಸುತೆದ್ದನು ||13|| <br> ಬಂದು ಸಾಲೆಯೊಳಿರ್ದ ನಂದನನ ಬಿಗಿಯಪ್ಪಿ <br> ಕಂದ ನೀ ಕಲಿತುದೇನೆಂದು ಪೇಳೆಂದೆನಲು <br> ತಂದೆ ಲಾಲಿಪುದು ಗೋವಿಂದನಾ ಚಾರಿತ್ರ <br> ದಂದವನು ಪೇಳ್ವೆನೆಂದ <br> ಎಂದ ಬಾಲಕನೊಳಿಂತೆಂದನಾ ದೈತ್ಯಪತಿ <br> ಸಂದುದಲ್ಲವು ನಾವು ವಂದಿಸುವುದು ಹರಿಗೆ <br> ಚಂದದಿಂದೆನ್ನ ಓಂ ಹಿರಣ್ಯಕಶಿಪು ಎಂಬು <br> ದೊಂದನೊರಲು ಎಂದನು ||14|| <br> ಪಿತನೆ ಲಾಲಿಸು ಹಿಂದೆ ಶತಮಖನ ಸಹಿತ ದಿ <br> ಕ್ಪತಿಗಳೆಲ್ಲರು ಲಕ್ಷ್ಮೀಪತಿಯ ನಾಮಾಮೃತವ <br> ನತಿಶಯದಿ ಜಪಿಸುವ ಪರಿಯೊಳು ಉನ್ನತಿಯ <br> ಶ್ರುತಿ ವಚನ ಶಬ್ದಗಳಲಿ <br> ಸತತ ನಂಬಿರಲು ಸದ್ಗತಿಯಲ್ಲಿ ಧನ್ಯರ <br> ಗತಿಯ ಬಯಸುವರುಂಟೆ ಕ್ಷಿತಿಯೊಳೀ ಜನ್ಮಕ್ಕೆ <br> ಮಿತಿಯಿಲ್ಲ ವಿಷ್ಣು ನಾಮವ ಪೊಗಳ್ವ ಸುಜನರಿಗೆ <br> ಗತಿಯಿಲ್ಲದಿಲ್ಲ ಜಗದಿ ||15|| <br> ಎಂದರುಹುತಿರೆ ಕರ್ಣಗಳಿಗೆ ನಾಟಿದ ಶಸ್ತ್ರ <br> ದಂದವಾದುದು ಇವನು ನಂದನನೆ ಎನಗೆ ಮುಚು <br> ಕುಂದ ವರದನ ಕೃಪೆಯನೊಂದನಾರೈಸಿದನು <br> ಮಂದರಾದ್ರಿಯ ಮೇಲೆ <br> ಚಂದದಿಂದೊಯ್ದು ಭೂಮಿಗೆ ಕೆಡಹಿಸೆಂದೆನುತ <br> ಲಂದು ಕಟ್ಟಳೆಯಿತ್ತು ಮಂದಿರಕೆ ಸಾರಲಾ <br> ಕಂದನನು ಸೆಳೆದೊಯ್ದು ಗಿರಿಯನೇರಿಸಿ ನಿನ್ನ <br> ತಂದೆಯನು ಪೊಗಳೆನ್ನಲು ||16|| <br> ವಾಸುಕಿಶಯನ ವಾಸವನಮಿತ ವನಜಾಕ್ಷ <br> ಕೇಶವ ಮುರಾರಿ ಕೌಸ್ತುಭ ವಕ್ಷ ಕಮಲಾಕ್ಷ <br> ಭೂಸತಿ ರಮಣ ನಗಧರಾಚ್ಯುತನೆನ್ನುವ <br> ಈಶಸಖಭಯವಿನಾಶ <br> ವಾಸಿ ತಗ್ಗಿತು ಪ್ರಾಣದಾಸೆ ನಿಮ್ಮದು ಜೀಯ <br> ದೋಷಕರು ಎನ್ನ ಗಾಸಿಗೊಳಿಸುತ ಎಳೆತಂದು <br> ಲೇಸು ದಯವಿಲ್ಲದಾಯಾಸಪಡಿಸುವರೆನ್ನ <br> ಪೊೀಷಣೆಯು ನಿಮ್ಮದೆನುತ ||17|| <br> ಮೊರೆಯಿಡುವ ಬಾಲಕನ ಪರಿಯ ನೋಡದೆ ಕೊಂಡು <br> ಗಿರಿಯ ಮೇಲಕೈತಂದು ತರಳನೆನ್ನದೆ ಹಿಡಿದು <br> ಚಾರು ಕರಕಮಲಗಳ ಕರ ಚರಣವುರೆ ಕಟ್ಟಿ <br> ನಿರ್ದಯದಿ ಹೊರಳಿಸಿದರಾಗ ಧರೆಗೆ <br> ಸಿರಿಧರನೆ ನಿನೆ ಗತಿಯೆಂದು ಸ್ಮರಣೆಯಗೈದು <br> ಕರುಣನಿಧಿ ಕಾವುದೆಂದೆನುತ ಕಂಗಳ ಮುಚ್ಚಿ <br> ಗಿರಿಶಿರದ ಜರಿಯೊಳಿರಲು ತಾ ಬೀಳೆ ಧರಣಿ ಸತಿ <br> ಮರುಗಿ ಮಗುವನು ಪಿಡಿದಳು ||18|| <br> ಬಾಲಕನ ಪಿಡಿದು ಬಿಗಿದಪ್ಪಿ ಲಾಲಿಸಿ ಪುಣ್ಯ <br> ಶೀಲ ಭಯಬೇಡ ಎನ್ನಾಲಿಯಂ ನೋಡೆನ್ನ <br> ನೀಲವರ್ಣನ ಪಾದ ನಿರುತ ನಂಬಲು ನಿನ್ನ <br> ಪಾಲಿಪನು ಪರಮ ಪುರುಷ <br> ಶೂಲಿ ಸನ್ಮಿತ್ರ ಸುಚರಿತ್ರ ಗುರು ಮುನಿಸ್ತೋತ್ರ <br> ವ್ಯಾಳಶಯನ ಗಾತ್ರ ಉಷ್ಣಂಶು ಶಶಿನೇತ್ರ <br> ಲೀಲೆಯಿಂ ಪೊರೆವ ಪೊೀಗೆಲೆ ಮಗನೆ ಮನೆಗೆನಲು <br> ಕಾಲಿಗೆರಗುತ ಸಾರಿ ಮನೆಗೆ ಬರಲು ||19|| <br> ಬಂದು ಮಠದೊಳಗಿರ್ದ ಕಂದನಾಕೃತಿ ಕೇಳಿ <br> ಮಂದಿರದೊಳಿರ್ದ ಮಾತೆಯು ಮರುಗಿ ಮಗನೆಡೆಗೆ <br> ಬಂದಾಗ ಎತ್ತಿ ತಕ್ಕೈಸಿ ಕಣ್ಣಲಿ ನೀರ <br> ತಂದು ಸುತಗಿಂತೆಂದಳು <br> ಇಂದಿರಾ ಪತಿ ದೈತ್ಯರಿಗೆ ದ್ರೋಹಿಯು ಅವನನು <br> ವಂದಿಸುವುದುಚಿತವೇ ತಂದೆಯಾಜ್ಞೆಯ ಮೀರ <br> ಲೆಂದಿಗಂ ನರಕ ತಪ್ಪದು ಎನಲು ವೈಷ್ಣವನು <br> ಅಂದ ಮಾತೆಯ ಮನ್ನಿಸಿ ||20|| <br> ತಾಯೆ ಲಾಲಿಪುದೆನ್ನ ಬಾಯ ವಚನವ ನಿನ್ನ <br> ಪ್ರಿಯನನು ಪೊಗಳಿದೊಡೆ ಹೇಯ ನರಕವು ಮುಂದೆ <br> ನೋಯಲಾರೆನು ಹೀನ ಜೀವಿಗಳು ಉದ್ಭವಿಸಿ <br> ಆಯಾಸಗಳಲಿ ಸಿಲ್ಕಿ <br> ಮಾಯದಪವಾದಗಳ ಮಹಿಯ ಭೋಗವ ಸುಡಲಿ <br> ತಾಯಾರೆನಗೆ ತಂದೆಯಾರೆಂಬ ಕುರುಹೆಲ್ಲಿ <br> ನೋಯಲೇತಕೆ ನಿನ್ನ ಜೀವವಲ್ಲಭನೆಡೆಗೆ <br> ತಾಯೆ ನೀ ತೆರಳೆನ್ನಲು ||21|| <br> ಮರುಗಿದಳು ಮಗನ ಭಾವದ ಪರಿಯ ಬಣ್ಣಿಸುತ <br> ತೆರಳಿದಳು ಹರಿಯೆ ಕರುಣಿ ಸುಕಂದನನು ನಿನ್ನ <br> ಚರಣ ನಂಬಿದ ಬಳಿಕ ಪೊರೆವ ಬಿರುದಿನ ಪರಿಯ <br> ಸಿರಿಯರಸ ನಿನ್ನದೆನುತ <br> ಹರಿಗೆ ಮೊರೆಯಿಡುತ ತನ್ನರಮನೆಗೆ ನಡೆತಂದು <br> ಅರಸನಿರ್ದೆಡೆಗೈದಿ ಅರಿಯ ಸುತ ನೀತಿಯನು <br> ದೊರೆಯೆ ಮನ್ನಿಸಿ ಮಗನ ಪೊರೆವುದು ಚಿತವೆಂದಾ <br> ತರುಣಿಗಿಂತೆಂದನಾ ದೈತ್ಯ ||22|| <br> ಬಿಡು ಕಾಂತೆ ಜಠರದೊಳು ನೀ ಪಡೆದ ಮಗನಲ್ಲ <br> ಪಡಿಯಿಡಲು ನಮ್ಮ ಕುಲಕೆಡಮೃತ್ಯುವಾಗಿಹನು <br> ನುಡಿಯದೆಮ್ಮನು ಎನ್ನ ಒಡೆಯ ವಿಷ್ಣುವು ಎನ್ನು <br> ತಡಿಗಡಿಗೆ ಪೊಗಳುತಿಹನು <br> ಒಡನೆ ಮುರಹರಿ ಎಂದು ಸ್ಮರಿಸಲಾತನ ಶಿರವ <br> ಕೆಡಹಿದಲ್ಲದೆ ಬಿಡೆನು ಮಡದಿ ನಿನ್ನರಮನೆಗೆ <br> ನಡೆಯೆನುತ ಗರ್ಜಿಸಲು ಪೊಡವಿ ನಡುಗಿದುದೊಡನೆ <br> ನಡೆದನತಿ ರೌದ್ರದಿಂದ ||23|| <br> ಅರಮನೆಗೆ ಬಂದೋರ್ವ ಚರನನಟ್ಟಿ ಕರೆಸಿದನು <br> ತರಳನನು ತಮ್ಮ ಕುಲಗುರು ಶುಕ್ರಚಾರ್ಯನನು <br> ಬರಲು ಸತ್ಕರಿಸಿದನು ಹರುಷ ಮಿಗೆ ಮನ್ನಿಸಿದ <br> ಸಿರಿವರನ ಸೇವಕನನು <br> ಮರಳಿ ಕೇಳ್ಮಗನೆ ಶ್ರೀಹರಿಯ ನಾಮಾಕೃತಿಯ <br> ಸ್ಮರಿಸಲಾತನೀಜಗದಿ ಮಿಗಿಲೆ ಮೂಢನವನು <br> ಅರಿಯೆ ನೀ ಮಗನೆ ನರ ಕುರಿಯ ತೆರನಂತೆ <br> ಸಿರಿಹರಿಯೇನು ಘನವೋ ನಿನಗೆ ||24|| <br> ಇನ್ನಾದರೆಲೆ ಮಗನೆ ಎನ್ನ ನೀ ಪೊಗಳೆನಲು <br> ಪನ್ನಗಾರಿಧ್ವಜನ ಪಾದಗಳ ವಂದಿಸುತ <br> ಓಂ ನಮೋ ನಾರಾಯಣಾ ಎಂದು ಧ್ವನಿಯೆತ್ತಿ <br> ಚಿಣ್ಣನೋದಿದ ಶ್ರುತಿಗಳ <br> ಉನ್ನತದ ವಚನಗಳು ಉಪನಿಷದ್ ವಾಕ್ಯದಲಿ <br> ಚೆನ್ನಕೃಷ್ಣ ಎಂಬ ಚೆಲುವ ನಾಮವ ಪೊಗಳೆ <br> ಮನ್ನಿಸದೆ ಮನದ ಕೋಪದಿ ದೈತ್ಯ ಪೊರೆಗಳೆದ <br> ಪನ್ನಗಾಂಕನ ಪೊಗಳ್ದನು ||25|| <br> ಎಲೆ ಹಸುಳೆ ಹರಿಯಾವ ನೆಲೆಯೊಳಿರುತಿಹನವನ <br> ಬಲುಹ ನೋಡುವೆನೆನಗೆ ತಿಳಿಯ ಪೇಳೆಂದೆನಲು <br> ಅಳುಕದವನೊಡನೆಂದನೆಲೆ ದೈತ್ಯ ಕೇಳೊಮ್ಮೆ <br> ನಳಿನನಾಭನ ಪರಿಯನು <br> ಜಲಧಿ ಮಧ್ಯದೊಳಿರುವ ಜಲಧಿ ಮೇಲೊರಗಿರುವ <br> ಇಳೆಯು ಮೂರರಲಿರುವ ಇಳೆಗೊಡೆಯನೆನಿಸಿರುವ <br> ಒಳಗಿರುವ ಹೊರಗಿರುವನೊಲಿದು ಸರ್ವದಲಿರುವ <br> ನೆಲೆಯಿಲ್ಲ ನಗಧರನಿಗೆ ||26|| <br> ಎನೆ ಕೇಳಿ ಕೋಪದಿಂದಲಿ ಗರ್ಜಿಸುತಲೆದ್ದು <br> ದನುಜಾಧಿಪತಿ ತನ್ನ ತನಯನಂ ದಂಡಿಸುತ <br> ಚಿನುಮಯಾತ್ಮನ ತೋರು ಸ್ತಂಭದೊಳಗಿಲ್ಲದಿರೆ <br> ಶಿರವ ಖಂಡಿಪೆನೆನುತ <br> ಘನ ರೋಷ ವಹ್ನಿ ಜ್ವಾಲೆಯಲಿ ಕಿಡಿಯಿಡುತೊಡನೆ <br> ತನ್ನ ಕರದ್ವಯದೊಳಗೆ ದಿವ್ಯ ಖಡ್ಗವ ಪಿಡಿದು <br> ತನಯನೆನ್ನದೆ ತಲೆಯನರಿವ ತವಕದಿ ಬರಲು <br> ಮನದೊಳಳುಕದೆ ನೆನೆದ ಮಧುವೈರಿಯ ||27|| <br> ತಾತ ನೀ ಕಾವುದೀ ಪಾತಕನು ಎನ್ನನುರೆ <br> ಘಾತಿಸುವ ಲೋಕವಿಖ್ಯಾತ ಮೂರುತಿ ನಿನಗೆ <br> ಮಾತುವಾಸೆಯ ಮೇಲೆ ಮಮತೆ ಇರ್ದಡೆ ಎನ್ನ <br> ಪ್ರೀತಿಯಲಿ ಪಾಲಿಸೊ <br> ಮಾತೆ ಮುನಿದಿಹಳೆನ್ನ ಭ್ರಾತೃಬಂಧುಗಳಿಲ್ಲ <br> ನೀತಿಯಲ್ಲವು ಎಂಬ ಮಾತು ಪೇಳ್ವರ ಕಾಣೆ <br> ಭೂತನಾಥಾದಿ ವರಬ್ರಹ್ಮ ವಂದಿತ ನೋಡು <br> ಈತನಿಂ ಮೃತನಾಗುವೆ ||28|| <br> ತರಹರಿಸಲಾರೆನೀ ದುರುಳನುರವಣೆಗೆನ್ನ <br> ಪರಿ ನೋಡದೆಯೆ ನಿಮ್ಮ ಸಿರಿಯ ಸಂಪತ್ತಿನಲಿ <br> ಮರೆದು ಮರೆಯೊಳಗಿರ್ಪ ಮುರಹರನೆ ನೋಡೆನ್ನ <br> ತರಿದು ಸುಡುವ ಧರೆಯೊಳು <br> ಕರುಣ ನಿನಗೇಕಿಲ್ಲ ಕಾವರಿಳೆಯೊಳಗಿಲ್ಲ <br> ಮರಣ ನಿಶ್ಚಯವಲ್ಲದಿರವು ಕಾಣಿಸಲಿಲ್ಲ <br> ದುರುಳ ಮನ್ನಿಪುದಿಲ್ಲ ದೋಷಕಂಜುವನಲ್ಲ <br> ಹರಿಯೆ ನೀನಲ್ಲದಿಲ್ಲ ||29|| <br> ಎಂದೊರಲುತಿರೆ ದೈತ್ಯನಂದು ಕೋಪದಿ ತನ್ನ <br> ನಂದನನ ಕಠಿನದಿಂ ಕೊಂದೆಳೆವೆನೆಂದು ಬರೆ <br> ನೊಂದು ನಿನ್ನಾಣೆ ನಾರದವಿನುತ ಕಾಪಾಡು <br> ತಂದೆ ಬಂದು ತ್ವರೆಯಿಂದೆ <br> ಇಂದೆನಗೆ ದಿಕ್ಕಾರು ನಿನ್ನುಳಿದು ಗೋವಿಂದ <br> ಮುಂದೆನಗೆ ದಿಕ್ಕಾರು ನಿನ್ನುಳಿದು ಸಿರಿವರದ <br> ಬಂದೀಗ ಕಾಯೆನ್ನ ಅರವಿಂದನಾಭನೆನೆ <br> ಭಕ್ತ ವರದನು ಹೊರಟನು ||30|| <br> ಅಗಧರನು ತಾಳ್ದ ನರಮೃಗದ ರೂಪೆÇಂದಾಗಿ <br> ಪೊಗೆಯಡರಿ ಕಂಬವಿಬ್ಭಾಗವಾಗಿ ದಳ್ಳುರಿ <br> ಭುಗಿಲು ಭುಗಿಲೆನುತೆದ್ದು ನರಹರನ ಕೈಲಾಸ <br> ಕೆಗರಿತಾ ಕಿಡಿಗಳು <br> ನಗಧರನ ರಿಪು ಪುರಿಯ ಮಿಗೆ ಜಗದ ನೆರೆ ನಾಲ್ಕು <br> ಮೊಗದವನ ಪಟ್ಟಣವ ನೆಗೆದು ಪಾವಕನದಿರೆ <br> ನಿಗಮಗೋಚರನಾಗ ಜಗದೊಳಗವತರಿಸಿದನು <br> ಮಗುವು ಮೊರೆಯಿಡಲು ಕೇಳಿ ||31|| <br> ಸಿಟ್ಟಿನಿಂದಾಗ ಕಡುಕೆಟ್ಟ ದಾನವನ ತಾ <br> ಕುಟ್ಟಿ ನಿಟ್ಟೆಲುಬುಗಳ ಮುರಿದೊಟ್ಟಿ ಬಾಗಿಲೊಳು <br> ದಿಟ್ಟವಹ ತೊಡೆಯ ಮೇಲಿಟ್ಟು ನಖ ಶಸ್ತ್ರದಿಂ <br> ಮುಟ್ಟಿ ಹೊಟ್ಟೆಯನು ಬಗೆದ <br> ತೊಟ್ಟಿಡುವ ಶೋಣಿತವ ನೆಟ್ಟನಾಪೆÇೀಶಿಸುತ <br> ಇಟ್ಟು ಕರುಳಿನ ಮಾಲೆ ಜಟ್ಟಿಯಾದನು ಜಗದಿ <br> ಧೃಷ್ಟ ಮೂರುತಿ ಕಂಡು ಸುರರು ಪೊಗಳುತ ಪುಷ್ಪ <br> ವೃಷ್ಟಿಗಳ ಸುರಿದರಾಗ ||32|| <br> ದುರುಳನನು ತರಿದ ನರ ಹರಿಯ ಕೋಪಜ್ವಾಲೆಯು <br> ಉರೆಯಾವರಿಸೆ ಜಗವ ಗಿರಿಜೆಯರಸನು ಒಡನೆ <br> ಸರಸಿಜಾಸನ ಸಹಿತ ಸುರಪತಿಯು ಮೊದಲಾಗಿ <br> ನೆರೆದು ದಿಕ್ಪಾಲಕರೆಲ್ಲ <br> ಪರಿಪರಿಯಲರ್ಚಿಸುತ ಸ್ಮರಣೆಗೈಯಲು ಶೌರಿ <br> ಕರುಣವಿನಿತಿಲ್ಲದುರುಹುತಿರೆ ಲೋಕವ ಸ್ಮರಿಸಿ <br> ದರು ಸಿರಿಯ ಸತ್ಕರಿಸಿದರು ಬಾಲಕನ ಹರಿಯ <br> ಮನ್ನಿಸಲೋಸುಗ ||33|| <br> ಒಡನೆ ಬಾಲಕನು ಅಡಿಯಿಡುವ ಲಕ್ಷ್ಮೀ ಸಹಿತ <br> ನಡೆತರಲು ಕಂಡು ಕೈಪಿಡಿದೆಳೆದು ಮಡದಿಯನು <br> ತೊಡೆಯ ಮೇಲಿಟ್ಟು ಮೈದಡವಿ ಬಾಲನನೆತ್ತಿ <br> ನುಡಿದ ನರಸಿಂಹನಾಗ <br> ಬಿಡು ಮಗನೆ ನಿನ್ನ ಮನದೊಳಗಿರ್ದ ಭಯಗಳನು <br> ಮಡಿದ ರಾಕ್ಷಸನು ಈ ಪೊಡವಿಯಲಿ ಸುಖಬಾಳು <br> ನಡೆಯೆನುತ ಮಗುವ ಮುದ್ದಾಡಿ ಮುಗುಳುನಗೆಯಿಂ <br> ತೊಡೆಯಿಳುಹಿ ಕಳುಹಿದಾಗ ||34 <br> ಹರಬ್ರಹ್ಮ ಮೊದಲಾದ ಸುರರು ದಿಕ್ಪಾಲಕರು <br> ಹರಸಿದರು ತರಳ ಸುಖ ಬಾಳು ಧರಣಿಯೊಳೆಂದು <br> ಮೊರೆದುದಾ ದೇವ ದುಂದುಭಿಗಳಂಬರದೆಡೆಯ <br> ನೆರೆದು ನಾರಿಯರಾಕ್ಷಣ <br> ಹರಿಯೆ ಕರುಣಾಳು ಕಂಜಜನಯ್ಯ ನೀ ಎಮ್ಮ <br> ಸೆರೆಯ ಹರಿಸಿದೆ ಎಂದು ಸ್ಮರಿಸಿ ಸ್ವರ್ಗಕೆ ಸಾರೆ <br> ಹರನು ಮೊದಲಾದ ದಿಕ್ಪಾಲಕರು ಸಾರಿದರು <br> ಹರಿಯಂಘ್ರಿಗೆರಗಿ ಮುದದಿ ||35|| <br> ಕಡಲಸುತೆ ಸಹಿತಲಾಗ ಕಡು ಮನ್ನಿಸುತೆ ಕಳುಹಿ <br> ನಡೆದು ವೈಕುಂಠದೊಡೆಯನಾದನು ಶೌರಿ <br> ಅಡಿಯ ನಂಬಿಹ ದಾಸರೆಡೆಬಿಡದೆ ಕಾಯ್ದಿಹನು <br> ನುಡಿಯಲಳವಡದ ಮಹಿಮೆ <br> ಮೃಡನ ಸಖನಡಿಯ ಮನ ದೃಢದಿ ಭಜಿಸುವ ಸುಜನ <br> ರೆಡೆಗೆ ಬಾರರು ಜಗದಿ ಯಮರಾಜ ಕಿಂಕರರು <br> ಜಡದೇಹಿಗಳಿಗೆಲ್ಲ ಕೊಡುವ ಸದ್ಗತಿಗಳನು <br> ಕಡು ಕೃಪಾನಿಧಿ ಕೃಷ್ಣನು ||36|| <br> ಆರಾದರಿದನು ಉದಯದಲಿ ಭಜಿಸಲು ಪೂರ್ವ <br> ಪ್ರಾರಬ್ಧ ಕರ್ಮ ಬಯಲಾಗಿ ಪರಿದೋಡುವುದು <br> ಶ್ರೀರಮಣನೊಲಿದು ಸದ್ಗತಿಯ ಕೊಡುವನು ಕಡೆಯ <br> ಲಾರೊಂದು ಜನ್ಮಗಳಿಗೆ <br> ವಾರಿಜಾಕ್ಷನ ಪಾದ ವನಜವನು ಪೊಗಳಿದೊಡೆ <br> ಚಾರುತರ ಸಾಮ್ರಾಜ್ಯ ಸಂಪದವು ಸಿದ್ಧಿಪುದು <br> ಧಾರಿಣಿಯೊಲತ್ಯಧಿಕವೆನಿಪ ಘಂಟಾಪುರಿಯ <br> ನಾರಾಯಣನ ಕರುಣದಿ ||37|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>ōṁ namō nārāyaṇa śauri <br> ōṁ namō nārāyaṇa <br> ōṁ namō nārāyaṇāya brahma vandita <br> ōṁ namō parabrahma <br> pannagādhipaśāyi pāvakāmbaka mitra <br> sannutāmara mukhya sakala sanmuni saukhya <br> cannakēśava pāhimāṁ śauri ōṁ namō <br> kṛtayugadoḷobbanati krūra daityādhamanu <br> kṣitiyoḷudisidanu sutanenisi ātage nāma <br> hitadoḷoppitu hēma kaṣyapu tānenalavana <br> sati suśīle embaḷa <br> vrata puṇyadinda śrīpati padāmbuja bhakta <br> catura māna vara prahlāda nāmākhyāta <br> sutanorva janisidanu satiya sukṛtavadēno <br> mitavilla mahiyoḷage ||1|| <br> madamukhanu manadi higgidanu maguvanu nōḍi <br> sudatiya takkaisi śukrādi gurugaḷanu <br> vidhavidhadoḷarcisuta vibhavadindoydāḍi <br> manasija vairiya pūjisi <br> mudadinda magana tegedappi muddisutomme <br> mṛdu nuḍigaḷa lālisi sutagodagalaidārvaruṣa <br> adaroḷondu dina tamma guru śukrācārya <br> ranu karesi nēmavanittanu ||2|| <br> paramaguru nīnenuta taraḷananu patikarisi <br> karuṇadindōdisu oredu śāstrāgamanava <br> paripariya vidyagaḷanaruhu rākṣasa bṛnda <br> guruvarane marmaviḍade <br> teraḷinnu sutasahita karuṇanidhi nīyendu <br> tarisi divyāmbara sugandha tāmbūlavanu <br> haruṣadindittu satkarisi guruvaranaṅghri <br> geragi kaimugidu nuḍida ||3|| <br> matte lālipudu nā petta bhaktanige oṁ <br> dartiyiṁ modalinabhyāsadali ennanure <br> vistarisi pogaḷva teranante ōdisu jīya <br> putraratnavanenuta <br> uttarava koḍalu guru cittadali harṣisuta <br> bhakta cintāmaṇiye bārendu mugaḷnageyinda <br> etti takkaisi muddāḍi mugaḷnageyinda <br> uttamara sālegoyda ||4|| <br> ōdisida sakala vēdādi paurāṇagaḷa <br> sādhaneya māḍisida śāstra tarkaṅgaḷige <br> ādiyali ōṁ namō hiraṇyakaśyapu emba <br> bhēdākṣarava pēḷenalu <br> śrīdharācyuta mukundādikēśava kṛṣṇa <br> mādhavā emba murahariya nāmava poga¼ <br> sādhu sujanana baidu jaḍidu daṇḍisi ivanu <br> vādi namagenda vipra ||5|| <br> oḍane mannisuta toḍeya mēlimbiṭṭu <br> nuḍi magane ninna paḍedavana nāmavanenalu <br> mṛḍanāṇe kāmanayyana aḍiya pogaḷadeye <br> biḍenu ghanavennalī <br> oḍeyanaha vāsudēvana pogaḷva sujanarige <br> īḍāru trijagadoḷu kaḍudayānidhi enalu <br> piḍidetti maṅku maraḷina magane kamalākṣa <br> kaḍudrōhi namagendanu ||6|| <br> enda nuḍigēḷutintenda guruvara ninna <br> mandamatiginnēnu nānu binnaisuvenu <br> indirā dēviyarasana mahimegaḷa pogaḷe <br> candraśēkharanigaridu <br> sindhu śayanana carite śravaṇa māḍalu pāpa <br> bandhanavellavu paridu poīpudu dāna- <br> vēndrananu pogaḷi narakavanu sāruvene saṁ <br> krandanārcitana ||7|| <br> uttarava pēḷiyoḍanendanuttaravanu koḍalāga <br> atyugradinda śiravetti garjisuteddu <br> otti piḍideḷedu puruμÉūīttama tatpadāṁ <br> buja bhṛtyana <br> kittiṭṭu bāya dāḍeya piḍidu oḷadoḍeya <br> matte piḍidoḍadiruhe nettanoreyalu kaṇḍu <br> cittadali kaḍunondu ciṇṇa moreyiṭṭanā <br> cittajana pettātage ||8|| <br> anitaroḷagā upādhyanu karuṇadindalā <br> ghanatarādbhutamappa kaṭhiṇatara daṇḍane <br> yanu bharadi mannisuta nene pitana enalāga <br> neneda narahariyaṅghriya <br> vanajadaḷa nayanananu validāgi pogaḷutire <br> manadi yōcisida mattondu gurumaṭhadoḷiha <br> tanayarugaḷī hadana tappisuvaralladire <br> tanagasādhyavidenda ||9|| <br> endu cintisutalā nandanara karedu ī <br> nandananu mattā mukundananu pogaḷuvanu <br> mandamati biḍisivana tandeyanu pogaḷisuva <br> anda nimmadu kēḷiro <br> endu nēmise guruge vandisuta taraḷarai <br> tanda prahlādaniṅgandu maṇiyalu sakhari <br> gandoredanāgalaravindanābhana kṛtiya <br> sundarada mṛdu nuḍiya ||10|| <br> upadēśavittanā nipuṇa bālakanendu <br> capaḷarādaru hindaṇaparimita janmagaḷa <br> ripugaḷa pāpava nīgi kṛpeyāda hariyendu <br> gupitavillade pēḷuta <br> japa tapa dhyāna ṣaṭkarma namagēkinnu <br> saphalavāyitu petta janani janakara udara <br> apabhraṣṭanī śukranintu pēḷida kuṭila <br> kapaṭa nītigaḷa suḍali ||11|| <br> elliyavanivanemage oḷḷe nītiya pēḷda <br> sollinoḷage garaveḷḷanitilla hariyemba <br> pullanābhana dhyāna paratattva racanegaḷa <br> nilli kaṇḍevendaru <br> ballevinnēke namagilla guru nīnalla <br> dellaranu bhāvisuvavaralla vaikuṇṭha <br> vallabhana tōrenuta ellarā bālakana <br> pallavāṅghrige maṇidaru ||12|| <br> anitaroḷu bandanā danuja gurumaṭhadoḷiha <br> tanayarellaru viṣṇu vanajāṅghri pogaḷutire <br> ghana mahima nīnaridenna gaṇanegoḷaneṁ <br> denuta danujēśaneḍege bandā <br> tanige sāgadu ninna tanayanabhyāsisida <br> cinumayātmana caraṇa smaraṇeyanu sarvarige <br> eṇisalaḷavaḍadu ninnaṇuganantaravenalu <br> danuja garjisuteddanu ||13|| <br> bandu sāleyoḷirda nandanana bigiyappi <br> kanda nī kalitudēnendu pēḷendenalu <br> tande lālipudu gōvindanā cāritra <br> dandavanu pēḷvenenda <br> enda bālakanoḷintendanā daityapati <br> sandudallavu nāvu vandisuvudu harige <br> candadindenna ōṁ hiraṇyakaśipu embu <br> dondanoralu endanu ||14|| <br> pitane lālisu hinde śatamakhana sahita di <br> kpatigaḷellaru lakṣmīpatiya nāmāmṛtava <br> natiśayadi japisuva pariyoḷu unnatiya <br> śruti vacana śabdagaḷali <br> satata nambiralu sadgatiyalli dhanyara <br> gatiya bayasuvaruṇṭe kṣitiyoḷī janmakke <br> mitiyilla viṣṇu nāmava pogaḷva sujanarige <br> gatiyilladilla jagadi ||15|| <br> endaruhutire karṇagaḷige nāṭida śastra <br> dandavādudu ivanu nandanane enage mucu <br> kunda varadana kṛpeyanondanāraisidanu <br> mandarādriya mēle <br> candadindoydu bhūmige keḍahisendenuta <br> landu kaṭṭaḷeyittu mandirake sāralā <br> kandananu seḷedoydu giriyanērisi ninna <br> tandeyanu pogaḷennalu ||16|| <br> vāsukiśayana vāsavanamita vanajākṣa <br> kēśava murāri kaustubha vakṣa kamalākṣa <br> bhūsati ramaṇa nagadharācyutanennuva <br> īśasakhabhayavināśa <br> vāsi taggitu prāṇadāse nimmadu jīya <br> dōṣakaru enna gāsigoḷisuta eḷetandu <br> lēsu dayavilladāyāsapaḍisuvarenna <br> poīṣaṇeyu nimmadenuta ||17|| <br> moreyiḍuva bālakana pariya nōḍade koṇḍu <br> giriya mēlakaitandu taraḷanennade hiḍidu <br> cāru karakamalagaḷa kara caraṇavure kaṭṭi <br> nirdayadi horaḷisidarāga dharege <br> siridharane nine gatiyendu smaraṇeyagaidu <br> karuṇanidhi kāvudendenuta kaṅgaḷa mucci <br> giriśirada jariyoḷiralu tā bīḷe dharaṇi sati <br> marugi maguvanu piḍidaḷu ||18|| <br> bālakana piḍidu bigidappi lālisi puṇya <br> śīla bhayabēḍa ennāliyaṁ nōḍenna <br> nīlavarṇana pāda niruta nambalu ninna <br> pālipanu parama puruṣa <br> śūli sanmitra sucaritra guru munistōtra <br> vyāḷaśayana gātra uṣṇaṁśu śaśinētra <br> līleyiṁ poreva poīgele magane manegenalu <br> kāligeraguta sāri manege baralu ||19|| <br> bandu maṭhadoḷagirda kandanākṛti kēḷi <br> mandiradoḷirda māteyu marugi maganeḍege <br> bandāga etti takkaisi kaṇṇali nīra <br> tandu sutagintendaḷu <br> indirā pati daityarige drōhiyu avananu <br> vandisuvuducitavē tandeyājñeya mīra <br> lendigaṁ naraka tappadu enalu vaiṣṇavanu <br> anda māteya mannisi ||20|| <br> tāye lālipudenna bāya vacanava ninna <br> priyananu pogaḷidoḍe hēya narakavu munde <br> nōyalārenu hīna jīvigaḷu udbhavisi <br> āyāsagaḷali silki <br> māyadapavādagaḷa mahiya bhōgava suḍali <br> tāyārenage tandeyāremba kuruhelli <br> nōyalētake ninna jīvavallabhaneḍege <br> tāye nī teraḷennalu ||21|| <br> marugidaḷu magana bhāvada pariya baṇṇisuta <br> teraḷidaḷu hariye karuṇi sukandananu ninna <br> caraṇa nambida baḷika poreva birudina pariya <br> siriyarasa ninnadenuta <br> harige moreyiḍuta tannaramanege naḍetandu <br> arasanirdeḍegaidi ariya suta nītiyanu <br> doreye mannisi magana porevudu citavendā <br> taruṇigintendanā daitya ||22|| <br> biḍu kānte jaṭharadoḷu nī paḍeda maganalla <br> paḍiyiḍalu namma kulakeḍamṛtyuvāgihanu <br> nuḍiyademmanu enna oḍeya viṣṇuvu ennu <br> taḍigaḍige pogaḷutihanu <br> oḍane murahari endu smarisalātana śirava <br> keḍahidallade biḍenu maḍadi ninnaramanege <br> naḍeyenuta garjisalu poḍavi naḍugidudoḍane <br> naḍedanati raudradinda ||23|| <br> aramanege bandōrva carananaṭṭi karesidanu <br> taraḷananu tamma kulaguru śukracāryananu <br> baralu satkarisidanu haruṣa mige mannisida <br> sirivarana sēvakananu <br> maraḷi kēḷmagane śrīhariya nāmākṛtiya <br> smarisalātanījagadi migile mūḍhanavanu <br> ariye nī magane nara kuriya teranante <br> sirihariyēnu ghanavō ninage ||24|| <br> innādarele magane enna nī pogaḷenalu <br> pannagāridhvajana pādagaḷa vandisuta <br> ōṁ namō nārāyaṇā endu dhvaniyetti <br> ciṇṇanōdida śrutigaḷa <br> unnatada vacanagaḷu upaniṣad vākyadali <br> cennakṛṣṇa emba celuva nāmava pogaḷe <br> mannisade manada kōpadi daitya poregaḷeda <br> pannagāṅkana pogaḷdanu ||25|| <br> ele hasuḷe hariyāva neleyoḷirutihanavana <br> baluha nōḍuvenenage tiḷiya pēḷendenalu <br> aḷukadavanoḍanendanele daitya kēḷomme <br> naḷinanābhana pariyanu <br> jaladhi madhyadoḷiruva jaladhi mēloragiruva <br> iḷeyu mūraraliruva iḷegoḍeyanenisiruva <br> oḷagiruva horagiruvanolidu sarvadaliruva <br> neleyilla nagadharanige ||26|| <br> ene kēḷi kōpadindali garjisutaleddu <br> danujādhipati tanna tanayanaṁ daṇḍisuta <br> cinumayātmana tōru stambhadoḷagilladire <br> śirava khaṇḍipenenuta <br> ghana rōṣa vahni jvāleyali kiḍiyiḍutoḍane <br> tanna karadvayadoḷage divya khaḍgava piḍidu <br> tanayanennade taleyanariva tavakadi baralu <br> manadoḷaḷukade neneda madhuvairiya ||27|| <br> tāta nī kāvudī pātakanu ennanure <br> ghātisuva lōkavikhyāta mūruti ninage <br> mātuvāseya mēle mamate irdaḍe enna <br> prītiyali pāliso <br> māte munidihaḷenna bhrātṛbandhugaḷilla <br> nītiyallavu emba mātu pēḷvara kāṇe <br> bhūtanāthādi varabrahma vandita nōḍu <br> ītaniṁ mṛtanāguve ||28|| <br> taraharisalārenī duruḷanuravaṇegenna <br> pari nōḍadeye nimma siriya sampattinali <br> maredu mareyoḷagirpa muraharane nōḍenna <br> taridu suḍuva dhareyoḷu <br> karuṇa ninagēkilla kāvariḷeyoḷagilla <br> maraṇa niścayavalladiravu kāṇisalilla <br> duruḷa mannipudilla dōṣakañjuvanalla <br> hariye nīnalladilla ||29|| <br> endoralutire daityanandu kōpadi tanna <br> nandanana kaṭhinadiṁ kondeḷevenendu bare <br> nondu ninnāṇe nāradavinuta kāpāḍu <br> tande bandu tvareyinde <br> indenage dikkāru ninnuḷidu gōvinda <br> mundenage dikkāru ninnuḷidu sirivarada <br> bandīga kāyenna aravindanābhanene <br> bhakta varadanu horaṭanu ||30|| <br> agadharanu tāḷda naramṛgada rūpeÇndāgi <br> pogeyaḍari kambavibbhāgavāgi daḷḷuri <br> bhugilu bhugilenuteddu naraharana kailāsa <br> kegaritā kiḍigaḷu <br> nagadharana ripu puriya mige jagada nere nālku <br> mogadavana paṭṭaṇava negedu pāvakanadire <br> nigamagōcaranāga jagadoḷagavatarisidanu <br> maguvu moreyiḍalu kēḷi ||31|| <br> siṭṭinindāga kaḍukeṭṭa dānavana tā <br> kuṭṭi niṭṭelubugaḷa muridoṭṭi bāgiloḷu <br> diṭṭavaha toḍeya mēliṭṭu nakha śastradiṁ <br> muṭṭi hoṭṭeyanu bageda <br> toṭṭiḍuva śōṇitava neṭṭanāpeÇīśisuta <br> iṭṭu karuḷina māle jaṭṭiyādanu jagadi <br> dhṛṣṭa mūruti kaṇḍu suraru pogaḷuta puṣpa <br> vṛṣṭigaḷa suridarāga ||32|| <br> duruḷananu tarida nara hariya kōpajvāleyu <br> ureyāvarise jagava girijeyarasanu oḍane <br> sarasijāsana sahita surapatiyu modalāgi <br> neredu dikpālakarella <br> paripariyalarcisuta smaraṇegaiyalu śauri <br> karuṇavinitilladuruhutire lōkava smarisi <br> daru siriya satkarisidaru bālakana hariya <br> mannisalōsuga ||33|| <br> oḍane bālakanu aḍiyiḍuva lakṣmī sahita <br> naḍetaralu kaṇḍu kaipiḍideḷedu maḍadiyanu <br> toḍeya mēliṭṭu maidaḍavi bālananetti <br> nuḍida narasiṁhanāga <br> biḍu magane ninna manadoḷagirda bhayagaḷanu <br> maḍida rākṣasanu ī poḍaviyali sukhabāḷu <br> naḍeyenuta maguva muddāḍi muguḷunageyiṁ <br> toḍeyiḷuhi kaḷuhidāga ||34 <br> harabrahma modalāda suraru dikpālakaru <br> harasidaru taraḷa sukha bāḷu dharaṇiyoḷendu <br> moredudā dēva dundubhigaḷambaradeḍeya <br> neredu nāriyarākṣaṇa <br> hariye karuṇāḷu kañjajanayya nī emma <br> sereya hariside endu smarisi svargake sāre <br> haranu modalāda dikpālakaru sāridaru <br> hariyaṅghrigeragi mudadi ||35|| <br> kaḍalasute sahitalāga kaḍu mannisute kaḷuhi <br> naḍedu vaikuṇṭhadoḍeyanādanu śauri <br> aḍiya nambiha dāsareḍebiḍade kāydihanu <br> nuḍiyalaḷavaḍada mahime <br> mṛḍana sakhanaḍiya mana dṛḍhadi bhajisuva sujana <br> reḍege bāraru jagadi yamarāja kiṅkararu <br> jaḍadēhigaḷigella koḍuva sadgatigaḷanu <br> kaḍu kṛpānidhi kṛṣṇanu ||36|| <br> ārādaridanu udayadali bhajisalu pūrva <br> prārabdha karma bayalāgi paridōḍuvudu <br> śrīramaṇanolidu sadgatiya koḍuvanu kaḍeya <br> lārondu janmagaḷige <br> vārijākṣana pāda vanajavanu pogaḷidoḍe <br> cārutara sāmrājya sampadavu siddhipudu <br> dhāriṇiyolatyadhikavenipa ghaṇṭāpuriya <br> nārāyaṇana karuṇadi ||37|| <br></p>
        </body>
        </html>
        