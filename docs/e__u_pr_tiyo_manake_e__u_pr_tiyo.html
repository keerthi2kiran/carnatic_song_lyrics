
        <html>
        <head>
        <title>eṣṭu prītiyo manake eṣṭu prītiyo</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಎಷ್ಟು ಪ್ರೀತಿಯೊ ಮನಕೆ ಎಷ್ಟು ಪ್ರೀತಿಯೊ (eṣṭu prītiyo manake eṣṭu prītiyo)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಎಷ್ಟು ಪ್ರೀತಿಯೊ ಮನಕೆ ಎಷ್ಟು ಪ್ರೀತಿಯೊ <br> ಇಷ್ಟವೆಂದು ತಿಳಿದು ಈ ಕಷ್ಟ ಸಂಸಾರ ಹೊರುವುದು <br> ಹಸಿವು ತೃಷೆಯು ಶೋಕ ಮೋಹ ಅಸುವಗೊಂಬ ಜನನ ಮರಣ <br> ವಿಷ ಸಮಾನವಾದ ಬಹಳ ವ್ಯಸನ ಮೆರವಣಿ <br> ಮುಸುಕಿ ಕವಿವ ವ್ಯಾಘ್ರದಂತೆ ಅಡಗಿ ಮುಪ್ಪುಗೊಂಬ ರೋಗ <br> ವಿಷಯದೊಳಗೆ ಕ್ಲೇಶಬಟ್ಟು ವಿಷಯದಿಚ್ಛೆ ಬಿಡದ ಮನಕೆ ||1|| <br> ನೀರಗುಳ್ಳೆ ಎನಿಪ ಕಣ್ಣ ನೀರಜಾಕ್ಷಿ ಎಂದು ಮತ್ತೆ <br> ಸೋರುವ ಜಘನ ಕರಿಯ ಕುಂಭ ಸುರಿವ ಶ್ಲೇಷ್ಮದ <br> ಮೋರೆ ಚಂದ್ರಬಿಂಬ ಮಾಂಸವಿಕಾರವಾದ ಕುಚವ ಕನಕಕಲಶ <br> ಸಾರವೆಂದು ನರಕರೂಪಿನ ನಾರಿಯರಿಗೆ ಭ್ರಮಿಸಿ ಬಾಳ್ವುದು ||2|| <br> ಅಸ್ತಿ ಚರ್ಮ ರಕ್ತ ಮಾಂಸ ವಿಸ್ತರವಾದ ಹೇಯ ಮಧ್ಯಮೆ <br> ವಸ್ತು ಏರುತಿಳಿಯುತುದಯ ಅಸ್ತಮಾನದಿ <br> ರಕ್ತಕುಸುಮಗಂಧಮಾಲೆ ಕಸ್ತೂರಿಯನು ಪೂಸಿಕೊಂಡು <br> ವಸ್ತ್ರ ಒಡೆವ ಇಟ್ಟು ಬಹಳ ಶಿಸ್ತು ನರಕಿಯೆನಿಸಿ ಮೆರೆವುದು ||3|| <br> ಬೇಯದಿರುವ ಹಸಿಯ ಬಿಂದಿಗೆ ತೋಯ ಹಿಂಗುವಂತೆ ಸಾಕ್ಷಿ <br> ಆಯುಷ್ಯವನರಿಯದಿರುವ ಕಾಯ ಸೌಖ್ಯದಿ <br> ಆಯಾಸಪಟ್ಟು ಗಳಿಸಿದರ್ಥ ಹೇಯವೆನದೆ ಭೋಗಿಸುತ್ತ <br> ಬಾಯ ಸವಿಯನುಂಡು ಕಡೆಗೆ ನಾಯ ಸಾವು ಸಾಯೊ ಬಾಳಿಗೆ ||4|| <br> ಮನ್ನಿಸಿ ಗುರುಹಿರಿಯರುಕ್ತಿಯನ್ನು ಕೇಳದೆ ಕಿವುಡುಗೆಟ್ಟು <br> ಜೊನ್ನೆಯ ತುಪ್ಪ ಅನ್ನ ಒಲ್ಲದೆ ಎಲುವು ಮಾಂಸವನ್ನು ತಿಂಬ <br> ಕುನ್ನಿಯಾದೆನಯ್ಯ ಕೃಷ್ಣ ನಿನ್ನ ಮಾಯದೊಳು ಸಿಲ್ಕಿದ <br> ಎನ್ನನುದ್ಧರಿಸೊ ಸುಪ್ರಸನ್ನ ಆದಿಕೇಶವ ||5|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>eṣṭu prītiyo manake eṣṭu prītiyo <br> iṣṭavendu tiḷidu ī kaṣṭa saṁsāra horuvudu <br> hasivu tṛṣeyu śōka mōha asuvagomba janana maraṇa <br> viṣa samānavāda bahaḷa vyasana meravaṇi <br> musuki kaviva vyāghradante aḍagi muppugomba rōga <br> viṣayadoḷage klēśabaṭṭu viṣayadicche biḍada manake ||1|| <br> nīraguḷḷe enipa kaṇṇa nīrajākṣi endu matte <br> sōruva jaghana kariya kumbha suriva ślēṣmada <br> mōre candrabimba māṁsavikāravāda kucava kanakakalaśa <br> sāravendu narakarūpina nāriyarige bhramisi bāḷvudu ||2|| <br> asti carma rakta māṁsa vistaravāda hēya madhyame <br> vastu ērutiḷiyutudaya astamānadi <br> raktakusumagandhamāle kastūriyanu pūsikoṇḍu <br> vastra oḍeva iṭṭu bahaḷa śistu narakiyenisi merevudu ||3|| <br> bēyadiruva hasiya bindige tōya hiṅguvante sākṣi <br> āyuṣyavanariyadiruva kāya saukhyadi <br> āyāsapaṭṭu gaḷisidartha hēyavenade bhōgisutta <br> bāya saviyanuṇḍu kaḍege nāya sāvu sāyo bāḷige ||4|| <br> mannisi guruhiriyaruktiyannu kēḷade kivuḍugeṭṭu <br> jonneya tuppa anna ollade eluvu māṁsavannu timba <br> kunniyādenayya kṛṣṇa ninna māyadoḷu silkida <br> ennanuddhariso suprasanna ādikēśava ||5|| <br></p>
        </body>
        </html>
        