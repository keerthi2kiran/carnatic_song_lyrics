
        <html>
        <head>
        <title>ellāru māḍuvudu hoṭṭegāgi gēṇubaṭṭegāgi</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಎಲ್ಲಾರು ಮಾಡುವುದು ಹೊಟ್ಟೆಗಾಗಿ ಗೇಣುಬಟ್ಟೆಗಾಗಿ (ellāru māḍuvudu hoṭṭegāgi gēṇubaṭṭegāgi)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಎಲ್ಲಾರು ಮಾಡುವುದು ಹೊಟ್ಟೆಗಾಗಿ ಗೇಣುಬಟ್ಟೆಗಾಗಿ <br> ವೇದಶಾಸ್ತ್ರ ಪಂಚಾಂಗವ ಓದಿಕೊಂಡು ಅನ್ಯರಿಗೆ <br> ಬೋಧನೆಯ ಮಾಡುವುದು ಹೊಟ್ಟೆಗಾಗಿ ಗೇಣುಬಟ್ಟೆಗಾಗಿ ||1|| <br> ಚಂಡಭಟರಾಗಿ ನಡೆದು ಕತ್ತಿ ಢಾಲು ಕೈಲಿ ಹಿಡಿದು <br> ಖಂಡ ತುಂಡ ಮಾಡುವುದು ಹೊಟ್ಟೆಗಾಗಿ ಗೇಣು ಬಟ್ಟೆಗಾಗಿ ||2|| <br> ಅಂಗಡಿ ಮುಂಗಟ್ಟನ್ಹೂಡಿ ವ್ಯಂಗ್ಯ ಮಾತುಗಳನ್ನಾಡಿ <br> ಭಂಗ ಬಿದ್ದು ಗಳಿಸುವುದು ಹೊಟ್ಟೆಗಾಗಿ ಗೇಣು ಬಟ್ಟೆಗಾಗಿ ||3|| <br> ಕುಂಟೆ ತುದಿಗೆ ಕೊರಡು ಹಾಕಿ ಹೆಂಟೆ ಮಣ್ಣು ಸಮನು ಮಾಡಿ <br> ರೆಂಟೆ ಹೊಡೆದು ಬೆಳೆಸುವುದು ಹೊಟ್ಟೆಗಾಗಿ ಗೇಣು ಬಟ್ಟೆಗಾಗಿ ||4|| <br> ಬೆಲ್ಲದಂತೆ ಮಾತನಾಡಿ ಎಲ್ಲರನ್ನು ಮರುಳು ಮಾಡಿ <br> ಸುಳ್ಳು ಬೊಗಳಿ ತಿಂಬುವುದು ಹೊಟ್ಟೆಗಾಗಿ ಗೇಣು ಬಟ್ಟೆಗಾಗಿ ||5|| <br> ಕೊಟ್ಟಣವನು ಕುಟ್ಟಿಕೊಂಡು ಕಟ್ಟಿಗೆಯನು ಹೊತ್ತುಕೊಂಡು <br> ಕಷ್ಟ ಮಾಡಿ ಉಣ್ಣುವುದು ಹೊಟ್ಟೆಗಾಗಿ ಗೇಣು ಬಟ್ಟೆಗಾಗಿ ||6|| <br> ತಾಳ ದಂಡಿಗೆ ಶ್ರುತಿ ಮೇಳ ತಂಬೂರಿಯ ಹಿಡಿದುಕೊಂಡು <br> ಸೂಳೆಯಂತೆ ಕುಣಿಯುವುದು ಹೊಟ್ಟೆಗಾಗಿ ಗೇಣು ಬಟ್ಟೆಗಾಗಿ ||7|| <br> ಸಂನ್ಯಾಸಿ ಜಂಗಮ ಜೋಗಿ ಜಟ್ಟಿ ಮೊಂಡ ಬೈರಾಗಿ <br> ನಾನಾ ವೇಷಗಳೆಲ್ಲ ಹೊಟ್ಟೆಗಾಗಿ ಗೇಣು ಬಟ್ಟೆಗಾಗಿ ||8|| <br> ಹಳ್ಳದಲ್ಲಿ ಕುಳಿತುಕೊಂಡು ಕಲ್ಲು ದೊಣ್ಣೆ ಹಿಡಿದುಕೊಂಡು <br> ಕಳ್ಳತನವ ಮಾಡುವುದು ಹೊಟ್ಟೆಗಾಗಿ ಗೇಣು ಬಟ್ಟೆಗಾಗಿ ||9|| <br> ಅಂದಣ ಪಲ್ಲಕ್ಕಿ ಏರಿ ಮಂದಿ ಮಾರ್ಬಲ ಕೂಡಿ <br> ಚಂದದಿಂದ ಮೆರೆಯುವುದು ಹೊಟ್ಟೆಗಾಗಿ ಗೇಣು ಬಟ್ಟೆಗಾಗಿ ||10|| <br> ಉನ್ನತ ಕಾಗಿನೆಲೆಯಾದಿಕೇಶವನಾ ಧ್ಯಾನವನ್ನು <br> ಮನಮುಟ್ಟಿ ಮಾಡುವುದು ಮುಕ್ತಿಗಾಗಿ ಆನಂದಕಾಗಿ ||11|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>ellāru māḍuvudu hoṭṭegāgi gēṇubaṭṭegāgi <br> vēdaśāstra pañcāṅgava ōdikoṇḍu anyarige <br> bōdhaneya māḍuvudu hoṭṭegāgi gēṇubaṭṭegāgi ||1|| <br> caṇḍabhaṭarāgi naḍedu katti ḍhālu kaili hiḍidu <br> khaṇḍa tuṇḍa māḍuvudu hoṭṭegāgi gēṇu baṭṭegāgi ||2|| <br> aṅgaḍi muṅgaṭṭanhūḍi vyaṅgya mātugaḷannāḍi <br> bhaṅga biddu gaḷisuvudu hoṭṭegāgi gēṇu baṭṭegāgi ||3|| <br> kuṇṭe tudige koraḍu hāki heṇṭe maṇṇu samanu māḍi <br> reṇṭe hoḍedu beḷesuvudu hoṭṭegāgi gēṇu baṭṭegāgi ||4|| <br> belladante mātanāḍi ellarannu maruḷu māḍi <br> suḷḷu bogaḷi timbuvudu hoṭṭegāgi gēṇu baṭṭegāgi ||5|| <br> koṭṭaṇavanu kuṭṭikoṇḍu kaṭṭigeyanu hottukoṇḍu <br> kaṣṭa māḍi uṇṇuvudu hoṭṭegāgi gēṇu baṭṭegāgi ||6|| <br> tāḷa daṇḍige śruti mēḷa tambūriya hiḍidukoṇḍu <br> sūḷeyante kuṇiyuvudu hoṭṭegāgi gēṇu baṭṭegāgi ||7|| <br> sannyāsi jaṅgama jōgi jaṭṭi moṇḍa bairāgi <br> nānā vēṣagaḷella hoṭṭegāgi gēṇu baṭṭegāgi ||8|| <br> haḷḷadalli kuḷitukoṇḍu kallu doṇṇe hiḍidukoṇḍu <br> kaḷḷatanava māḍuvudu hoṭṭegāgi gēṇu baṭṭegāgi ||9|| <br> andaṇa pallakki ēri mandi mārbala kūḍi <br> candadinda mereyuvudu hoṭṭegāgi gēṇu baṭṭegāgi ||10|| <br> unnata kāgineleyādikēśavanā dhyānavannu <br> manamuṭṭi māḍuvudu muktigāgi ānandakāgi ||11|| <br></p>
        </body>
        </html>
        