
        <html>
        <head>
        <title>nārāyaṇāya namō nāgēndraśayanāya</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ನಾರಾಯಣಾಯ ನಮೋ ನಾಗೇಂದ್ರಶಯನಾಯ (nārāyaṇāya namō nāgēndraśayanāya)</h1>
        <h2>Kannada Lyrics</h2>
        <p><b>ರಚನೆ:</b> ಪುರಂದರ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br>ನಾರಾಯಣಾಯ ನಮೋ ನಾಗೇಂದ್ರಶಯನಾಯ<br>ನಾರದಾದ್ಯಖಿಳ ಮುನಿನಮಿತ ಚರಣಾಂಭೋಜ <br> ಸಾರಿದರೆ ಪೊರೆವ ಕಂಸಾರಿ ರಕ್ಷಿಪುದಿಂದು ಕಾರುಣ್ಯದಿಂದ ಒಲಿದು</p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br><br> <br> ಪಾಂಡ್ಯದೇಶದೊಳು ಇಂದ್ರದ್ಯುಮ್ನನೆಂಬ ಭೂ <br> ಮಂಡಲಾಧಿಪನು ವೈರಾಗ್ಯದಲಿ ಹರಿಪಾದ <br> ಪುಂಡರೀಕನ ಧ್ಯಾನದಿಂ ಮಹಾತಪದೊಳಿರೆ ಚಂಡತಾಪಸ ಅಗಸ್ತ್ಯಹಿಂಡು ಶಿಷ್ಯರವೆರಸಿ ಬರಲು ಸತ್ಕರಿಸದಿರೆ <br> ಕಂಡು ಗಜಯೋನಿಯಲಿ ಜನಿಸು ಹೋಗೆನುತ ಉದ್ದಂಡ ಶಾಪವನಿತ್ತು <br> ಮುನಿ ಪೋದನಾಕ್ಷಣದಿ ಶುಂಡಾಲನಾದನರಸ ||೧|| <br> <br> ಕ್ಷೀರಸಾಗರತಡಿಯ ಐದು ಯೋಜನದ <br> ವಿಸ್ತಾರದಲಿ ವರತ್ರಿಕೂಟಾದ್ರಿ ಶೃಂಗತ್ರಯದ ರಾರಾಜಿಸುತಲಿಪ್ಪ <br> ರಜತ ತಾಮ್ರಧ್ವಜದ ಮೇರುಸಮ ಗಾಂಭೀರ್ಯದಿ <br> ಪಾರಿಜಾತಾಂಭೋಜ ತುಳಸಿ ಮಲ್ಲಿಗೆ ಜಾಜಿ <br> ಸೌರಭದೊಳಶ್ವತ್ಥಪೂಗ ಪುನ್ನಾಗ <br> ಜಂಬೀರಾದಿ ತರುಗುಲ್ಮ ಖಗ ಮೃಗಗಳೆಸೆವಲ್ಲಿ ವಾರಣೇಂದ್ರನು <br> ಮೆರೆದನು ||೨|| <br> <br> ಆನೆ ಹೆಣ್ಣಾನೆ ಮರಿಯಾನೆಗಳ ಸಹಿತ ಆ <br> ಕಾನನದಿ ನಲಿಯುತ್ತ ಬೇಸಿಗೆಯ ಬಿಸಿಲಿನಲಿ <br> ತಾ ನೀರಡಿಸಿ ಬಂದುದೊಂದು ಸರಸಿಗೆ ಸಲಿಲಪಾನಾಭಿಲಾಷೆಯಿಂದ <br> ನಾನಾ ಪ್ರಕಾರದಲಿ ಜಲಕ್ರೀಡೆಯಾಡುತಿರೆ <br> ಏನಿದೆತ್ತಣ ರಭಸನೆಂದುಗ್ರಕೋಪದಿಂದಾ <br> ನೆಗಳು ಬಾಯ್ತೆರೆದು ನುಂಗಿಕೊಂಡಂಘ್ರಿಯನು ಏನೆಂಬೆನಾಕ್ಷಣದೊಳು ||೩|| <br> <br> ಒತ್ತಿ ಹಿಡಿದೆಳೆಯುತಿರೆ ಎತ್ತಣದಿದೇನೆನುತ <br> ಮತ್ತಗಜರಾಜ ಅವುಡೊತ್ತಿ ಘೀಳಿಡುತಲೆಳದೊತ್ತಿ <br> ತಂದುದು ದಡಕೆ ಮತ್ತೆ <br> ನಡುಮಡುವಿನೊಳಗೆತ್ತೆಳೆದುದಾ ನೆಗಳವು <br> ಇತ್ತಂಡವಿತ್ತು ಕಾದಿತ್ತು ಸಾವಿರ ವರುಷ <br> ವಿಸ್ತರಿಸಿತೇನೆಂಬೆ ಮತ್ತಾ ಗಜೇಂದ್ರಂಗೆ <br> ಸತ್ವ ತಗ್ಗಿತು ತನ್ನ ಚಿತ್ತದೊಳು ಧ್ಯಾನಿಸುತ ಮತ್ತಾರು ಗತಿಯೆನುತಲಿ ||೪|| <br> <br> ಬಂದುದಾ ಸಮಯದಲಿ ಹಿಂದೆ ಮಾಡಿದ ಸುಕೃತದಿಂದ <br> ದಿವ್ಯಜ್ಞಾನ ಕಣ್ದೆರದು ಕೈಮುಗಿದು <br> ವಂದಿಸಿದ ಮನದೊಳರವಿಂದನಾಭಾಚ್ಯುತ ಮುಕುಂದ ಮುನಿವೃಂದವಂದ್ಯ <br> ಇಂದಿರಾರಮಣ ಗೋವಿಂದ <br> ಕೇಶವ ಭಕ್ತ <br> ಬಂಧು ಕರುಣಾಸಿಂಧು ತಂದೆ ನೀ ಸಲಹೆನ್ನ <br> ಬಂದು ಸಿಲುಕಿದೆನು ಬಲು ದಂದುಗದ ಮಾಯಾ ಪ್ರಬಂಧದಿಂ ನೆಗಳಿನಿಂದ. ||೫|| <br> <br> ಪರಮಾತ್ಮ ಪರಿಪೂರ್ಣ ಪರಮೇಶ ಪರತತ್ತ್ವ <br> ಪರತರ ಪರಂಜ್ಯೋತಿ ಪರಮಪಾವನ ಮೂರ್ತಿ <br> ಉರುತರಾ ಪರಬ್ರಹ್ಮ ಆನಂದ ಪರಮೇಷ್ಠಿ ಪರಾತ್ಪರ ಪರಮಪುರುಷ <br> ನಿರುಪಮ ನಿಜಾನಂದ ನಿರ್ಭಯ ನಿರಾವರಣ <br> ನಿರವಧಿಕ ನಿರ್ಗುಣ ನಿರಂಜನ ನಿರಾಧಾರ <br> ನಿರವೇದ್ಯ ನಿಸ್ಸಂಗ ನಿಶ್ಚಿಂತ್ಯ ನಿತ್ಯನೇ ನೋಯಿಸದೆ <br> ಸಲಹೆನ್ನನು ||೬|| <br> <br> ಇಂತೆನುತ ಮೂರ್ಛೆಯಲಿ ಗುಪಿತ ಕಂಠಧ್ವನಿಯೊಳಂತರಾತ್ಮಕನ <br> ನೆನೆಯುತ್ತಳುತ್ತಿರಲಿತ್ತನಂತ <br> ಮಹಿಮನು ಕೇಳಿ ಕರುಣದಿಂದಾಕ್ಷಣಾನಂತಶಯನದಲೆದ್ದನು <br> ಸಂತಪಿಸಿ ಸಿರಿಮುಡಿಯು ಗರುಡವಾಹನನಾಗಿ <br> ಚಿಂತೆ ಬೇಡೇಳೆನುತ ಅಭಯಹಸ್ತವನಿತ್ತೇ <br> ಕಾಂತ ಭಕ್ತನ ಬಳಿಗೆ ಬಂದೆರಡು <br> ಕೈಯಿಂದ ದಂತಿವರನನುನೆಗೆಹಿದ ||೭|| <br> <br> ನೆಗಳ ಬಾಯನು ಚಕ್ರದಲಿ ಸೀಳಿ ಕರಿವರನ <br> ಉಗುವ ಕರುಣದಲಿ ಮೈದಡಹಲ್ಕೆ ಗಜ ಜನ್ಮ ತೆಗುದುದಾಕ್ಷಣದಿ ಮಣಿಮಕರಕುಂಡಲದಿಂದ ಮಿಗೆ ಶೋಭಿಸುತಲೆಸೆದನು <br> ವಿಗಡ ದೇವಲ ಋಷಿಯ ಶಾಪದಲಿ ಬಿದ್ದಿಳೆಗೆ ಮಿಗೆ ನಕ್ರನಾಗಿ ಹೂಹೂ ಎಂಬ ಗಂಧರ್ವ <br> ಅಘಹರನ ಕಂಡು ನಿಜಗತಿಗೈದುದಮರರೋಳ್ ಮಿಗೆ <br> ಮೆರೆದುದೋಲೈಸುತ||8|| <br> <br> ಮಣಿಮಯ ಕಿರೀಟಕುಂಡಲ ಹಾರಕೌಸ್ತುಭದ <br> ಮಿನುಗುತಿಹ ವೈಜಯಂತಿಯ ಛೂಷಣಾಂಗದ <br> ಫಣೆಯ ಕಸ್ತೂರಿ ತಿಲಕ ನಾಮದಿಂದೆಸೆವುತಿಹ ವರ ಶಂಖ ಚಕ್ರದಿಂದ <br> ಝಣಿಝಣಿತ ನೂಪುರದ ದಂತ ಪಂಕ್ತಿಯ ಕೃಪೇ <br> ಕ್ಷಣದ ಸಿರಿಮೊಗದ ಪೀತಾಂಬರಾಲಂಕೃತ್ಯದ <br> ಮಣಿದಾ ಜಯ ಜಯವೆಂಬ ಸುರಸಿದ್ಧ ಸಾಧ್ಯ ಸಂದಣಿಯೊಳಗೆ ಹರಿ ಮೆರೆದನು ||9|| <br> <br> ಹರಿಸ್ತುತಿಯ ಗೈದಂಘ್ರಿಗೆರಗಲಾ ಭೂಪನಾದರದಿಂದ <br> ಸತ್ಕರಿಸಿ ಶರಧಿ ಶ್ವೇತದೀಪ <br> ಗಿರಿಶೃಂಗ ವಾರಾಶಿ ತರುಶೇಷ ವಾಲ್ಮೀಕಿ ಮುನಿ ಧರಣಿ ಧ್ರುವ ಲಕ್ಷ್ಮಿಯು <br> ಹರ ಗಿರಿಜೆ ವಿಧಿ ವಾಣಿ ನಾರದ ಪ್ರಹಲ್ಲಾದ <br> ಗರುಡ ಗೋ ವಿಪ್ರ ಋಷಿ ಗಂಗಾರ್ಕ ಚಂದ್ರಾಗ್ನಿ <br> ಸಿರಿವತ್ಸ ಶಂಖ ಚಕ್ರಾದಿಯವತಾರಗಳ ಸ್ಮರಿಸುವರ ಕಾಯ್ವೆನೆಂದ||10|| <br> <br> ಆವನಿದನುದಯಕಾಲದೊಳೆದ್ದು ನಿಜ ಭಕ್ತಿ <br> ಭಾವ ಶುದ್ಧಗಳಿಂದ ಪೇಳಿ ಕೇಳುವ ಜನರಘಾವಳಿಯ ಪರಿಹರಿಸಿ ಸುಜ್ಞಾನ ಪದವಿತ್ತು ದೇಹವಸಾನದೊಳಗೆ <br> ಶ್ರೀ ವಾಸುದೇವನಾಜ್ಞಾಪಿಸಿ ಗಜೇಂದ್ರ ಸಹಿತಾ ವಿಹಂಗಾಧಿಪನನೇರಿ ವೈಕಂಠಕ್ಕೆ <br> ದೇವ ಬಿಜಯಂಗೈದ ಶ್ರೀಹರಿ <br> ಪುರಂದರವಿಠಲನು ಸೇವಕರಿಗಿತು ಚಿತ್ತವೆ ||11||</p>
        <h2>English Lyrics</h2>
        <p><b>Composer:</b> Purandara Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br>nārāyaṇāya namō nāgēndraśayanāya<br>nāradādyakhiḷa muninamita caraṇāmbhōja <br> sāridare poreva kaṁsāri rakṣipudindu kāruṇyadinda olidu</p>
        <p><b>Anupallavi:</b><br></p>
        <p><b>Charanam:</b><br><br> <br> pāṇḍyadēśadoḷu indradyumnanemba bhū <br> maṇḍalādhipanu vairāgyadali haripāda <br> puṇḍarīkana dhyānadiṁ mahātapadoḷire caṇḍatāpasa agastyahiṇḍu śiṣyaraverasi baralu satkarisadire <br> kaṇḍu gajayōniyali janisu hōgenuta uddaṇḍa śāpavanittu <br> muni pōdanākṣaṇadi śuṇḍālanādanarasa ||1|| <br> <br> kṣīrasāgarataḍiya aidu yōjanada <br> vistāradali varatrikūṭādri śṛṅgatrayada rārājisutalippa <br> rajata tāmradhvajada mērusama gāmbhīryadi <br> pārijātāmbhōja tuḷasi mallige jāji <br> saurabhadoḷaśvatthapūga punnāga <br> jambīrādi tarugulma khaga mṛgagaḷesevalli vāraṇēndranu <br> meredanu ||2|| <br> <br> āne heṇṇāne mariyānegaḷa sahita ā <br> kānanadi naliyutta bēsigeya bisilinali <br> tā nīraḍisi bandudondu sarasige salilapānābhilāṣeyinda <br> nānā prakāradali jalakrīḍeyāḍutire <br> ēnidettaṇa rabhasanendugrakōpadindā <br> negaḷu bāyteredu nuṅgikoṇḍaṅghriyanu ēnembenākṣaṇadoḷu ||3|| <br> <br> otti hiḍideḷeyutire ettaṇadidēnenuta <br> mattagajarāja avuḍotti ghīḷiḍutaleḷadotti <br> tandudu daḍake matte <br> naḍumaḍuvinoḷagetteḷedudā negaḷavu <br> ittaṇḍavittu kādittu sāvira varuṣa <br> vistarisitēnembe mattā gajēndraṅge <br> satva taggitu tanna cittadoḷu dhyānisuta mattāru gatiyenutali ||4|| <br> <br> bandudā samayadali hinde māḍida sukṛtadinda <br> divyajñāna kaṇderadu kaimugidu <br> vandisida manadoḷaravindanābhācyuta mukunda munivṛndavandya <br> indirāramaṇa gōvinda <br> kēśava bhakta <br> bandhu karuṇāsindhu tande nī salahenna <br> bandu silukidenu balu dandugada māyā prabandhadiṁ negaḷininda. ||5|| <br> <br> paramātma paripūrṇa paramēśa paratattva <br> paratara parañjyōti paramapāvana mūrti <br> urutarā parabrahma ānanda paramēṣṭhi parātpara paramapuruṣa <br> nirupama nijānanda nirbhaya nirāvaraṇa <br> niravadhika nirguṇa nirañjana nirādhāra <br> niravēdya nissaṅga niścintya nityanē nōyisade <br> salahennanu ||6|| <br> <br> intenuta mūrcheyali gupita kaṇṭhadhvaniyoḷantarātmakana <br> neneyuttaḷuttiralittananta <br> mahimanu kēḷi karuṇadindākṣaṇānantaśayanadaleddanu <br> santapisi sirimuḍiyu garuḍavāhananāgi <br> cinte bēḍēḷenuta abhayahastavanittē <br> kānta bhaktana baḷige banderaḍu <br> kaiyinda dantivarananunegehida ||7|| <br> <br> negaḷa bāyanu cakradali sīḷi karivarana <br> uguva karuṇadali maidaḍahalke gaja janma tegududākṣaṇadi maṇimakarakuṇḍaladinda mige śōbhisutalesedanu <br> vigaḍa dēvala ṛṣiya śāpadali biddiḷege mige nakranāgi hūhū emba gandharva <br> aghaharana kaṇḍu nijagatigaidudamararōḷ mige <br> meredudōlaisuta||8|| <br> <br> maṇimaya kirīṭakuṇḍala hārakaustubhada <br> minugutiha vaijayantiya chūṣaṇāṅgada <br> phaṇeya kastūri tilaka nāmadindesevutiha vara śaṅkha cakradinda <br> jhaṇijhaṇita nūpurada danta paṅktiya kṛpē <br> kṣaṇada sirimogada pītāmbarālaṅkṛtyada <br> maṇidā jaya jayavemba surasiddha sādhya sandaṇiyoḷage hari meredanu ||9|| <br> <br> haristutiya gaidaṅghrigeragalā bhūpanādaradinda <br> satkarisi śaradhi śvētadīpa <br> giriśṛṅga vārāśi taruśēṣa vālmīki muni dharaṇi dhruva lakṣmiyu <br> hara girije vidhi vāṇi nārada prahallāda <br> garuḍa gō vipra ṛṣi gaṅgārka candrāgni <br> sirivatsa śaṅkha cakrādiyavatāragaḷa smarisuvara kāyvenenda||10|| <br> <br> āvanidanudayakāladoḷeddu nija bhakti <br> bhāva śuddhagaḷinda pēḷi kēḷuva janaraghāvaḷiya pariharisi sujñāna padavittu dēhavasānadoḷage <br> śrī vāsudēvanājñāpisi gajēndra sahitā vihaṅgādhipananēri vaikaṇṭhakke <br> dēva bijayaṅgaida śrīhari <br> purandaraviṭhalanu sēvakarigitu cittave ||11||</p>
        </body>
        </html>
        