
        <html>
        <head>
        <title>śrīnātha pārvatī nātha śaraṇembe</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>śrīnātha pārvatī nātha śaraṇembe</h1>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>śrīnātha pārvatī nātha śaraṇembe <br> vāṇi sarasvatiya bhāratiya balagombe <br> nānu ballaṣṭu pēḷuvenu ī katheya <br> śrīnātha gajarājagolida sadgatiya ||1|| <br> cappanna dēśadoḷage uttamavāgi <br> ippa gauḷi dēśada rāja indradyumna ||2|| <br> vairāgya mūḍi bhūsurara sēvisuta <br> nārāyaṇana manadi nenedu maimareta ||3|| <br> putra mitrādi bandhugaḷa varjisida <br> nitya narahariya eḍebiḍade cintisida ||4|| <br> āne kudure rājyagaḷane varjisida <br> tāne nadigiḷidu snānādigaḷa māḍi ||5|| <br> sandhyāvandanegaidu padmāsana hāki <br> candāgi dharisida dvādaśa nāmagaḷa ||6|| <br> indirā patiya dhyānadi avaniruvāga <br> bandanā eḍege agastyamunivarēṇya ||7|| <br> eddu tanage vandisalillavendenuta <br> kuddu kuñjaranāgendu śāpavitta ||8|| <br> nandu tappuṇṭu maharṣiye kāpāḍu <br> mundenage viśśāpavendu hēḷenalu ||9|| <br> viṣṇu cakravu bandu nimma sōkidare <br> ākṣaṇa viśśāpavendu muni nuḍida ||10|| <br> jñānavaḍagi ajñāna veggaḷisitu <br> dinapa muḷugi kattale āvarisidante ||11|| <br> dhyānisuta hindu mundāgi nindiralu <br> āneyādanu nṛpanu ākṣaṇadi tānu ||12|| <br> mēlugiri parvatave kadali bandante <br> mēlumada kīḷumadadinda ghīḷiṭṭu ||13|| <br> heṇṇānegaḷa kūḍi santatiya paḍedu <br> haṇgonegaḷa meddu taṇṇaneya nīrkuḍidu ||14|| <br> kaṇḍakaṇḍalli ōḍutali iḷiyutali <br> tuṇḍu tuṇḍāgi maragaḷane murimuridu ||15|| <br> hiṇḍu hiṇḍāgidda sati sutara kūḍi <br> daṇḍu dāḷiyaniṭṭa teradi aṇḍaleye ||16|| <br> beṇḍāgi bāyāri suttalū nōḍi <br> hoṇḍa kaṇḍatta dhāvisitu sakuṭumbi ||17|| <br> suttamutta aśvattha hēraḷe kittaḷe <br> ottāgi dāḷimba drākṣi kharjūra ||18|| <br> bāgi tūgutta phalavāda phalavella <br> tūgi kareyutta mēlāda hūvella ||19|| <br> uliva giḷi hiṇḍugaḷu kuṇiva navilugaḷu <br> nalavinda saragaiva kōgileya daṇḍu ||20|| <br> daṇḍeyoḷu oḷagoṇḍa tāvareya koḷake <br> śuṇḍālaviḷidu nīrōkuḷiyanāḍi ||21|| <br> soṇḍilindappaḷisuta tottaḷa tuḷidu <br> hoṇḍavanu kalaki raṇāṅgaṇagaidāga ||22|| <br> ā maḍuvinallidda śāpagrastavaha <br> māmosaḷeyondu hiḍiyitāneya kāla ||23|| <br> kālettalū baradu kittarū baradu <br> āliṭṭudanu kēḷi satisutarella ||24|| <br> oggūḍi eḷedeḷedu soragi sustāgi <br> kuggi kaṅgeṭṭu himmeṭṭi nintāga ||25|| <br> dēvariṭṭantāgali nīvu teraḷirene <br> nōvugoṇḍavu banda dāriya hiḍidavu ||26|| <br> itta ā makari kaccutta kaḍiyutta <br> nettarāyitu maḍuvāda maḍuvella ||27|| <br> gajarāja nanaginnu dikkāru endu <br> ajapitage moreyiṭṭitu paripariyinda ||28|| <br> īrēḷu bhuvanavanu kāyuvā dēva <br> nīroḷage sāyutihe badukisō enna ||29|| <br> vēda kaddoyda dānavana chēdisida <br> vēdavida matsyāvatāri salahenna ||30|| <br> kaḍegōlu kusidāga hiḍidetti ninta <br> dṛḍhadēhi kūrmāvatāri salahenna ||31|| <br> hiraṇyākṣana kondu dharaṇiyane tanda <br> varāhāvatāriye bandu kāyenna ||32|| <br> rakkasana sīḷi karuḷa māle dharisida <br> bekkasaberagina nṛsiṁhāvatāri kāyenna ||33|| <br> baliya dānava bēḍi pātāḷake tuḷida <br> kali vāmanāvatāriye rakṣisenna ||34|| <br> tande sāvinda kṣatriyara kolegaida <br> tande paraśurāmāvatāri salahenna ||35|| <br> daśakaṇṭhanane kondu daraṇijeya tanda <br> dāśarathi rāmāvatāri salahenna ||36|| <br> vyāḷana tuḷidu sōḷasāsira heṇṇa <br> nāḷina kṛṣṇavatāri kāyenna ||37|| <br> kattale jagada kanyeyara vratageḍisida <br> battaleya bauddhāvatāri uḷisenna ||38|| <br> jagavadure hayavēri duṣṭaranu konda <br> mige cadura kalkyavatāri ettenna ||39|| <br> karuṇākarane bhakta vatsalane kāyo <br> mareyadiru mādhavane acyutānantane ||40|| <br> intu prāṇada haṅgudoredu cīrdāga <br> kantupita kēḷi mantāḍidantāgi ||41|| <br> hālgaḍala vāsi hāvu hāsige biṭṭu <br> pālisalu paritanda gajēndrana baḷige ||42|| <br> haranu pārvatiyoḍane vṛṣabhavanēri <br> tvaritadiṁ bandarallige kātaradi ||43|| <br> dēvānudēvategaḷu munivarēṇyaru <br> kāvanayyana hinde bandarōḍōḍi ||44|| <br> nakrana hallu murivante jagadoḍeya <br> cakradaliḍalu śāpa vimukti dorakitu ||45|| <br> ṛṣi dēvalana śāpadiṁ gandharva <br> ṛṣi agastyana śāpadiṁ pradyumna ||46|| <br> irvarū viśyāpadi modalantādaru <br> sarvarū ādikēśavana koṇḍāḍidaru ||47|| <br> <br></p>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಶ್ರೀನಾಥ ಪಾರ್ವತೀ ನಾಥ ಶರಣೆಂಬೆ <br> ವಾಣಿ ಸರಸ್ವತಿಯ ಭಾರತಿಯ ಬಲಗೊಂಬೆ <br> ನಾನು ಬಲ್ಲಷ್ಟು ಪೇಳುವೆನು ಈ ಕಥೆಯ <br> ಶ್ರೀನಾಥ ಗಜರಾಜಗೊಲಿದ ಸದ್ಗತಿಯ ||1|| <br> ಚಪ್ಪನ್ನ ದೇಶದೊಳಗೆ ಉತ್ತಮವಾಗಿ <br> ಇಪ್ಪ ಗೌಳಿ ದೇಶದ ರಾಜ ಇಂದ್ರದ್ಯುಮ್ನ ||2|| <br> ವೈರಾಗ್ಯ ಮೂಡಿ ಭೂಸುರರ ಸೇವಿಸುತ <br> ನಾರಾಯಣನ ಮನದಿ ನೆನೆದು ಮೈಮರೆತ ||3|| <br> ಪುತ್ರ ಮಿತ್ರಾದಿ ಬಂಧುಗಳ ವರ್ಜಿಸಿದ <br> ನಿತ್ಯ ನರಹರಿಯ ಎಡೆಬಿಡದೆ ಚಿಂತಿಸಿದ ||4|| <br> ಆನೆ ಕುದುರೆ ರಾಜ್ಯಗಳನೆ ವರ್ಜಿಸಿದ <br> ತಾನೆ ನದಿಗಿಳಿದು ಸ್ನಾನಾದಿಗಳ ಮಾಡಿ ||5|| <br> ಸಂಧ್ಯಾವಂದನೆಗೈದು ಪದ್ಮಾಸನ ಹಾಕಿ <br> ಚಂದಾಗಿ ಧರಿಸಿದ ದ್ವಾದಶ ನಾಮಗಳ ||6|| <br> ಇಂದಿರಾ ಪತಿಯ ಧ್ಯಾನದಿ ಅವನಿರುವಾಗ <br> ಬಂದನಾ ಎಡೆಗೆ ಅಗಸ್ತ್ಯಮುನಿವರೇಣ್ಯ ||7|| <br> ಎದ್ದು ತನಗೆ ವಂದಿಸಲಿಲ್ಲವೆಂದೆನುತ <br> ಕುದ್ದು ಕುಂಜರನಾಗೆಂದು ಶಾಪವಿತ್ತ ||8|| <br> ನಂದು ತಪ್ಪುಂಟು ಮಹರ್ಷಿಯೆ ಕಾಪಾಡು <br> ಮುಂದೆನಗೆ ವಿಶ್ಶಾಪವೆಂದು ಹೇಳೆನಲು ||9|| <br> ವಿಷ್ಣು ಚಕ್ರವು ಬಂದು ನಿಮ್ಮ ಸೋಕಿದರೆ <br> ಆಕ್ಷಣ ವಿಶ್ಶಾಪವೆಂದು ಮುನಿ ನುಡಿದ ||10|| <br> ಜ್ಞಾನವಡಗಿ ಅಜ್ಞಾನ ವೆಗ್ಗಳಿಸಿತು <br> ದಿನಪ ಮುಳುಗಿ ಕತ್ತಲೆ ಆವರಿಸಿದಂತೆ ||11|| <br> ಧ್ಯಾನಿಸುತ ಹಿಂದು ಮುಂದಾಗಿ ನಿಂದಿರಲು <br> ಆನೆಯಾದನು ನೃಪನು ಆಕ್ಷಣದಿ ತಾನು ||12|| <br> ಮೇಲುಗಿರಿ ಪರ್ವತವೆ ಕದಲಿ ಬಂದಂತೆ <br> ಮೇಲುಮದ ಕೀಳುಮದದಿಂದ ಘೀಳಿಟ್ಟು ||13|| <br> ಹೆಣ್ಣಾನೆಗಳ ಕೂಡಿ ಸಂತತಿಯ ಪಡೆದು <br> ಹಣ್ಗೊನೆಗಳ ಮೆದ್ದು ತಣ್ಣನೆಯ ನೀರ್ಕುಡಿದು ||14|| <br> ಕಂಡಕಂಡಲ್ಲಿ ಓಡುತಲಿ ಇಳಿಯುತಲಿ <br> ತುಂಡು ತುಂಡಾಗಿ ಮರಗಳನೆ ಮುರಿಮುರಿದು ||15|| <br> ಹಿಂಡು ಹಿಂಡಾಗಿದ್ದ ಸತಿ ಸುತರ ಕೂಡಿ <br> ದಂಡು ದಾಳಿಯನಿಟ್ಟ ತೆರದಿ ಅಂಡಲೆಯೆ ||16|| <br> ಬೆಂಡಾಗಿ ಬಾಯಾರಿ ಸುತ್ತಲೂ ನೋಡಿ <br> ಹೊಂಡ ಕಂಡತ್ತ ಧಾವಿಸಿತು ಸಕುಟುಂಬಿ ||17|| <br> ಸುತ್ತಮುತ್ತ ಅಶ್ವತ್ಥ ಹೇರಳೆ ಕಿತ್ತಳೆ <br> ಒತ್ತಾಗಿ ದಾಳಿಂಬ ದ್ರಾಕ್ಷಿ ಖರ್ಜೂರ ||18|| <br> ಬಾಗಿ ತೂಗುತ್ತ ಫಲವಾದ ಫಲವೆಲ್ಲ <br> ತೂಗಿ ಕರೆಯುತ್ತ ಮೇಲಾದ ಹೂವೆಲ್ಲ ||19|| <br> ಉಲಿವ ಗಿಳಿ ಹಿಂಡುಗಳು ಕುಣಿವ ನವಿಲುಗಳು <br> ನಲವಿಂದ ಸರಗೈವ ಕೋಗಿಲೆಯ ದಂಡು ||20|| <br> ದಂಡೆಯೊಳು ಒಳಗೊಂಡ ತಾವರೆಯ ಕೊಳಕೆ <br> ಶುಂಡಾಲವಿಳಿದು ನೀರೋಕುಳಿಯನಾಡಿ ||21|| <br> ಸೊಂಡಿಲಿಂದಪ್ಪಳಿಸುತ ತೊತ್ತಳ ತುಳಿದು <br> ಹೊಂಡವನು ಕಲಕಿ ರಣಾಂಗಣಗೈದಾಗ ||22|| <br> ಆ ಮಡುವಿನಲ್ಲಿದ್ದ ಶಾಪಗ್ರಸ್ತವಹ <br> ಮಾಮೊಸಳೆಯೊಂದು ಹಿಡಿಯಿತಾನೆಯ ಕಾಲ ||23|| <br> ಕಾಲೆತ್ತಲೂ ಬರದು ಕಿತ್ತರೂ ಬರದು <br> ಆಲಿಟ್ಟುದನು ಕೇಳಿ ಸತಿಸುತರೆಲ್ಲ ||24|| <br> ಒಗ್ಗೂಡಿ ಎಳೆದೆಳೆದು ಸೊರಗಿ ಸುಸ್ತಾಗಿ <br> ಕುಗ್ಗಿ ಕಂಗೆಟ್ಟು ಹಿಮ್ಮೆಟ್ಟಿ ನಿಂತಾಗ ||25|| <br> ದೇವರಿಟ್ಟಂತಾಗಲಿ ನೀವು ತೆರಳಿರೆನೆ <br> ನೋವುಗೊಂಡವು ಬಂದ ದಾರಿಯ ಹಿಡಿದವು ||26|| <br> ಇತ್ತ ಆ ಮಕರಿ ಕಚ್ಚುತ್ತ ಕಡಿಯುತ್ತ <br> ನೆತ್ತರಾಯಿತು ಮಡುವಾದ ಮಡುವೆಲ್ಲ ||27|| <br> ಗಜರಾಜ ನನಗಿನ್ನು ದಿಕ್ಕಾರು ಎಂದು <br> ಅಜಪಿತಗೆ ಮೊರೆಯಿಟ್ಟಿತು ಪರಿಪರಿಯಿಂದ ||28|| <br> ಈರೇಳು ಭುವನವನು ಕಾಯುವಾ ದೇವ <br> ನೀರೊಳಗೆ ಸಾಯುತಿಹೆ ಬದುಕಿಸೋ ಎನ್ನ ||29|| <br> ವೇದ ಕದ್ದೊಯ್ದ ದಾನವನ ಛೇದಿಸಿದ <br> ವೇದವಿದ ಮತ್ಸ್ಯಾವತಾರಿ ಸಲಹೆನ್ನ ||30|| <br> ಕಡೆಗೋಲು ಕುಸಿದಾಗ ಹಿಡಿದೆತ್ತಿ ನಿಂತ <br> ದೃಢದೇಹಿ ಕೂರ್ಮಾವತಾರಿ ಸಲಹೆನ್ನ ||31|| <br> ಹಿರಣ್ಯಾಕ್ಷನ ಕೊಂದು ಧರಣಿಯನೆ ತಂದ <br> ವರಾಹಾವತಾರಿಯೆ ಬಂದು ಕಾಯೆನ್ನ ||32|| <br> ರಕ್ಕಸನ ಸೀಳಿ ಕರುಳ ಮಾಲೆ ಧರಿಸಿದ <br> ಬೆಕ್ಕಸಬೆರಗಿನ ನೃಸಿಂಹಾವತಾರಿ ಕಾಯೆನ್ನ ||33|| <br> ಬಲಿಯ ದಾನವ ಬೇಡಿ ಪಾತಾಳಕೆ ತುಳಿದ <br> ಕಲಿ ವಾಮನಾವತಾರಿಯೆ ರಕ್ಷಿಸೆನ್ನ ||34|| <br> ತಂದೆ ಸಾವಿಂದ ಕ್ಷತ್ರಿಯರ ಕೊಲೆಗೈದ <br> ತಂದೆ ಪರಶುರಾಮಾವತಾರಿ ಸಲಹೆನ್ನ ||35|| <br> ದಶಕಂಠನನೆ ಕೊಂದು ದರಣಿಜೆಯ ತಂದ <br> ದಾಶರಥಿ ರಾಮಾವತಾರಿ ಸಲಹೆನ್ನ ||36|| <br> ವ್ಯಾಳನ ತುಳಿದು ಸೋಳಸಾಸಿರ ಹೆಣ್ಣ <br> ನಾಳಿನ ಕೃಷ್ಣವತಾರಿ ಕಾಯೆನ್ನ ||37|| <br> ಕತ್ತಲೆ ಜಗದ ಕನ್ಯೆಯರ ವ್ರತಗೆಡಿಸಿದ <br> ಬತ್ತಲೆಯ ಬೌದ್ಧಾವತಾರಿ ಉಳಿಸೆನ್ನ ||38|| <br> ಜಗವದುರೆ ಹಯವೇರಿ ದುಷ್ಟರನು ಕೊಂದ <br> ಮಿಗೆ ಚದುರ ಕಲ್ಕ್ಯವತಾರಿ ಎತ್ತೆನ್ನ ||39|| <br> ಕರುಣಾಕರನೆ ಭಕ್ತ ವತ್ಸಲನೆ ಕಾಯೊ <br> ಮರೆಯದಿರು ಮಾಧವನೆ ಅಚ್ಯುತಾನಂತನೆ ||40|| <br> ಇಂತು ಪ್ರಾಣದ ಹಂಗುದೊರೆದು ಚೀರ್ದಾಗ <br> ಕಂತುಪಿತ ಕೇಳಿ ಮಂತಾಡಿದಂತಾಗಿ ||41|| <br> ಹಾಲ್ಗಡಲ ವಾಸಿ ಹಾವು ಹಾಸಿಗೆ ಬಿಟ್ಟು <br> ಪಾಲಿಸಲು ಪರಿತಂದ ಗಜೇಂದ್ರನ ಬಳಿಗೆ ||42|| <br> ಹರನು ಪಾರ್ವತಿಯೊಡನೆ ವೃಷಭವನೇರಿ <br> ತ್ವರಿತದಿಂ ಬಂದರಲ್ಲಿಗೆ ಕಾತರದಿ ||43|| <br> ದೇವಾನುದೇವತೆಗಳು ಮುನಿವರೇಣ್ಯರು <br> ಕಾವನಯ್ಯನ ಹಿಂದೆ ಬಂದರೋಡೋಡಿ ||44|| <br> ನಕ್ರನ ಹಲ್ಲು ಮುರಿವಂತೆ ಜಗದೊಡೆಯ <br> ಚಕ್ರದಲಿಡಲು ಶಾಪ ವಿಮುಕ್ತಿ ದೊರಕಿತು ||45|| <br> ಋಷಿ ದೇವಲನ ಶಾಪದಿಂ ಗಂಧರ್ವ <br> ಋಷಿ ಅಗಸ್ತ್ಯನ ಶಾಪದಿಂ ಪ್ರದ್ಯುಮ್ನ ||46|| <br> ಇರ್ವರೂ ವಿಶ್ಯಾಪದಿ ಮೊದಲಂತಾದರು <br> ಸರ್ವರೂ ಆದಿಕೇಶವನ ಕೊಂಡಾಡಿದರು ||47|| <br> <br></p>
        <a href='index.html'>Back to Song List (ಮುಖ್ಯಪುಟ)</a>
        </body>
        </html>
        