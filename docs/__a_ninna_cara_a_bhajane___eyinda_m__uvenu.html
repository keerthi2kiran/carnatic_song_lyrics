
        <html>
        <head>
        <title>īśa ninna caraṇa bhajane āśeyinda māḍuvenu</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>īśa ninna caraṇa bhajane āśeyinda māḍuvenu</h1>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>īśa ninna caraṇa bhajane āśeyinda māḍuvenu <br> dōṣa rāśi nāśa māḍu śrīśa kēśava <br> śaraṇu hokkenayya enna maraṇa samayadalli ninna <br> caraṇa smaraṇe karuṇisayya nārāyaṇa ||1|| <br> śōdhisenna bhavada kaluṣa bōdhisayya jñānavenage <br> bādhisuvā yamana bādhe biḍisu mādhava ||2|| <br> hindanēka yōnigaḷali bandu bandu nonde nānu <br> indu bhavada bandha biḍisu tande gōvindane ||3|| <br> bhraṣṭanenisa bēḍa kṛṣṇa iṣṭu mātra bēḍikombe <br> śiṣṭaroḷage iṭṭu kaṣṭa biḍisu viṣṇuve ||4|| <br> modalu ninna pāda pūje mudadi gaivenayya nānu <br> hṛdayadoḷage odagisayya madhusūdana ||5|| <br> kavidukoṇḍu iruva pāpa savedu hōguvante māḍi <br> javana bādheyannu biḍiso ghana trivikrama ||6|| <br> kāmajanaka ninna nāma prēmadinda pāḍuvantha| <br> nēmavenage pālisayya svāmi vāmana ||7|| <br> madananayya ninna mahime vadanadalli iruva hāge <br> hṛdayadalli sadana māḍu mudadi śrīdhara ||8|| <br> husiyanāḍi hoṭṭe horeva viṣayadalli rasikanendu <br> husige nanna hākadirō hṛṣikēśane ||9|| <br> abdhiyoḷage biddu nānu oddukombenayya bhavadi <br> geddu pōpa buddhi tōro padmanābhane ||10|| <br> kāmakrōdha biḍisi ninna nāma jihveyoḷage nuḍisu <br> śrī mahānubhāvanāda dāmōdara ||11| <br> paṅkajākṣa nīnu enna maṅkubuddhi biḍisi ninna <br> kiṅkaranna māḍikoḷḷo saṅkaruṣaṇa ||12|| <br> ēsu janma bandarēnu dāsanallavēno ninna <br> ghāsi māḍadirō enna vāsudēvane ||13|| <br> buddhi śūnyanāgi nānu kadda kaḷḷanādenayya <br> tiddi hṛdaya śuddhi māḍo pradyumnane ||14|| <br> janani janaka nīne endu enuvenayya dīnabandhu <br> enage mukti pālisindu aniruddhane ||15|| <br> haruṣadinda ninna nāma smarisuvante māḍu nēma <br> irisu caraṇadalli kṣēma puruṣōttama ||16|| <br> sādhu saṅga koṭṭu ninna pādabhajakanenisu enna <br> bhēda māḍi nōḍadirō adhōkṣaja ||17|| <br> cārucaraṇa tōri enage pārugāṇisayya konege <br> bhāra hāki iruve ninage nārasiṁhane ||18|| <br> sañcitārtha pāpagaḷanu kiñcitādaruḷiyadante <br> muñcitāgi kaḷedu poreyo svāmi acyuta ||19|| <br> jñāna bhakti koṭṭu ninna dhyānadalli iṭṭu enna <br> hīna buddhi biḍiso munna janārdana ||20|| <br> japatapānuṣṭāna nīnu oppuvante māḍalilla <br> tappa kōṭi kṣamisabēku upēndrane ||21|| <br> moreyaniḍuvenayya ninage sereya biḍisu bhavada enage <br> irisu bhaktaroḷage parama puruṣa śrīharē ||22|| <br> puṭṭisalē bēḍavinnu puṭṭisidake pālisinnu <br> iṣṭu bēḍikombe nānu śrī kṛṣṇane ||23|| <br> satyavāda nāmagaḷanu nityadalli paṭhisuvavara <br> artiyinda kāyadiranu kartṛ kēśava ||24|| <br> maretu biḍade hariya nāma baredu ōdi kēḷuvarige <br> karedu mukti koḍuva bāḍadādikēśava ||25|| <br></p>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಈಶ ನಿನ್ನ ಚರಣ ಭಜನೆ ಆಶೆಯಿಂದ ಮಾಡುವೆನು <br> ದೋಷ ರಾಶಿ ನಾಶ ಮಾಡು ಶ್ರೀಶ ಕೇಶವ <br> ಶರಣು ಹೊಕ್ಕೆನಯ್ಯ ಎನ್ನ ಮರಣ ಸಮಯದಲ್ಲಿ ನಿನ್ನ <br> ಚರಣ ಸ್ಮರಣೆ ಕರುಣಿಸಯ್ಯ ನಾರಾಯಣ ||1|| <br> ಶೋಧಿಸೆನ್ನ ಭವದ ಕಲುಷ ಬೋಧಿಸಯ್ಯ ಜ್ಞಾನವೆನಗೆ <br> ಬಾಧಿಸುವಾ ಯಮನ ಬಾಧೆ ಬಿಡಿಸು ಮಾಧವ ||2|| <br> ಹಿಂದನೇಕ ಯೋನಿಗಳಲಿ ಬಂದು ಬಂದು ನೊಂದೆ ನಾನು <br> ಇಂದು ಭವದ ಬಂಧ ಬಿಡಿಸು ತಂದೆ ಗೋವಿಂದನೆ ||3|| <br> ಭ್ರಷ್ಟನೆನಿಸ ಬೇಡ ಕೃಷ್ಣ ಇಷ್ಟು ಮಾತ್ರ ಬೇಡಿಕೊಂಬೆ <br> ಶಿಷ್ಟರೊಳಗೆ ಇಟ್ಟು ಕಷ್ಟ ಬಿಡಿಸು ವಿಷ್ಣುವೆ ||4|| <br> ಮೊದಲು ನಿನ್ನ ಪಾದ ಪೂಜೆ ಮುದದಿ ಗೈವೆನಯ್ಯ ನಾನು <br> ಹೃದಯದೊಳಗೆ ಒದಗಿಸಯ್ಯ ಮಧುಸೂದನ ||5|| <br> ಕವಿದುಕೊಂಡು ಇರುವ ಪಾಪ ಸವೆದು ಹೋಗುವಂತೆ ಮಾಡಿ <br> ಜವನ ಬಾಧೆಯನ್ನು ಬಿಡಿಸೊ ಘನ ತ್ರಿವಿಕ್ರಮ ||6|| <br> ಕಾಮಜನಕ ನಿನ್ನ ನಾಮ ಪ್ರೇಮದಿಂದ ಪಾಡುವಂಥ| <br> ನೇಮವೆನಗೆ ಪಾಲಿಸಯ್ಯ ಸ್ವಾಮಿ ವಾಮನ ||7|| <br> ಮದನನಯ್ಯ ನಿನ್ನ ಮಹಿಮೆ ವದನದಲ್ಲಿ ಇರುವ ಹಾಗೆ <br> ಹೃದಯದಲ್ಲಿ ಸದನ ಮಾಡು ಮುದದಿ ಶ್ರೀಧರ ||8|| <br> ಹುಸಿಯನಾಡಿ ಹೊಟ್ಟೆ ಹೊರೆವ ವಿಷಯದಲ್ಲಿ ರಸಿಕನೆಂದು <br> ಹುಸಿಗೆ ನನ್ನ ಹಾಕದಿರೋ ಹೃಷಿಕೇಶನೆ ||9|| <br> ಅಬ್ಧಿಯೊಳಗೆ ಬಿದ್ದು ನಾನು ಒದ್ದುಕೊಂಬೆನಯ್ಯ ಭವದಿ <br> ಗೆದ್ದು ಪೋಪ ಬುದ್ಧಿ ತೋರೊ ಪದ್ಮನಾಭನೆ ||10|| <br> ಕಾಮಕ್ರೋಧ ಬಿಡಿಸಿ ನಿನ್ನ ನಾಮ ಜಿಹ್ವೆಯೊಳಗೆ ನುಡಿಸು <br> ಶ್ರೀ ಮಹಾನುಭಾವನಾದ ದಾಮೋದರ ||11| <br> ಪಂಕಜಾಕ್ಷ ನೀನು ಎನ್ನ ಮಂಕುಬುದ್ಧಿ ಬಿಡಿಸಿ ನಿನ್ನ <br> ಕಿಂಕರನ್ನ ಮಾಡಿಕೊಳ್ಳೊ ಸಂಕರುಷಣ ||12|| <br> ಏಸು ಜನ್ಮ ಬಂದರೇನು ದಾಸನಲ್ಲವೇನೊ ನಿನ್ನ <br> ಘಾಸಿ ಮಾಡದಿರೋ ಎನ್ನ ವಾಸುದೇವನೆ ||13|| <br> ಬುದ್ಧಿ ಶೂನ್ಯನಾಗಿ ನಾನು ಕದ್ದ ಕಳ್ಳನಾದೆನಯ್ಯ <br> ತಿದ್ದಿ ಹೃದಯ ಶುದ್ಧಿ ಮಾಡೊ ಪ್ರದ್ಯುಮ್ನನೆ ||14|| <br> ಜನನಿ ಜನಕ ನೀನೆ ಎಂದು ಎನುವೆನಯ್ಯ ದೀನಬಂಧು <br> ಎನಗೆ ಮುಕ್ತಿ ಪಾಲಿಸಿಂದು ಅನಿರುದ್ಧನೆ ||15|| <br> ಹರುಷದಿಂದ ನಿನ್ನ ನಾಮ ಸ್ಮರಿಸುವಂತೆ ಮಾಡು ನೇಮ <br> ಇರಿಸು ಚರಣದಲ್ಲಿ ಕ್ಷೇಮ ಪುರುಷೋತ್ತಮ ||16|| <br> ಸಾಧು ಸಂಗ ಕೊಟ್ಟು ನಿನ್ನ ಪಾದಭಜಕನೆನಿಸು ಎನ್ನ <br> ಭೇದ ಮಾಡಿ ನೋಡದಿರೋ ಅಧೋಕ್ಷಜ ||17|| <br> ಚಾರುಚರಣ ತೋರಿ ಎನಗೆ ಪಾರುಗಾಣಿಸಯ್ಯ ಕೊನೆಗೆ <br> ಭಾರ ಹಾಕಿ ಇರುವೆ ನಿನಗೆ ನಾರಸಿಂಹನೆ ||18|| <br> ಸಂಚಿತಾರ್ಥ ಪಾಪಗಳನು ಕಿಂಚಿತಾದರುಳಿಯದಂತೆ <br> ಮುಂಚಿತಾಗಿ ಕಳೆದು ಪೊರೆಯೊ ಸ್ವಾಮಿ ಅಚ್ಯುತ ||19|| <br> ಜ್ಞಾನ ಭಕ್ತಿ ಕೊಟ್ಟು ನಿನ್ನ ಧ್ಯಾನದಲ್ಲಿ ಇಟ್ಟು ಎನ್ನ <br> ಹೀನ ಬುದ್ಧಿ ಬಿಡಿಸೊ ಮುನ್ನ ಜನಾರ್ದನ ||20|| <br> ಜಪತಪಾನುಷ್ಟಾನ ನೀನು ಒಪ್ಪುವಂತೆ ಮಾಡಲಿಲ್ಲ <br> ತಪ್ಪ ಕೋಟಿ ಕ್ಷಮಿಸಬೇಕು ಉಪೇಂದ್ರನೆ ||21|| <br> ಮೊರೆಯನಿಡುವೆನಯ್ಯ ನಿನಗೆ ಸೆರೆಯ ಬಿಡಿಸು ಭವದ ಎನಗೆ <br> ಇರಿಸು ಭಕ್ತರೊಳಗೆ ಪರಮ ಪುರುಷ ಶ್ರೀಹರೇ ||22|| <br> ಪುಟ್ಟಿಸಲೇ ಬೇಡವಿನ್ನು ಪುಟ್ಟಿಸಿದಕೆ ಪಾಲಿಸಿನ್ನು <br> ಇಷ್ಟು ಬೇಡಿಕೊಂಬೆ ನಾನು ಶ್ರೀ ಕೃಷ್ಣನೆ ||23|| <br> ಸತ್ಯವಾದ ನಾಮಗಳನು ನಿತ್ಯದಲ್ಲಿ ಪಠಿಸುವವರ <br> ಅರ್ತಿಯಿಂದ ಕಾಯದಿರನು ಕರ್ತೃ ಕೇಶವ ||24|| <br> ಮರೆತು ಬಿಡದೆ ಹರಿಯ ನಾಮ ಬರೆದು ಓದಿ ಕೇಳುವರಿಗೆ <br> ಕರೆದು ಮುಕ್ತಿ ಕೊಡುವ ಬಾಡದಾದಿಕೇಶವ ||25|| <br></p>
        <a href='index.html'>Back to Song List (ಮುಖ್ಯಪುಟ)</a>
        </body>
        </html>
        