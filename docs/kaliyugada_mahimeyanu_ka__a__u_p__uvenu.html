
        <html>
        <head>
        <title>kaliyugada mahimeyanu kaṇḍaṣṭu pēḷuvenu</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ಕಲಿಯುಗದ ಮಹಿಮೆಯನು ಕಂಡಷ್ಟು ಪೇಳುವೆನು (kaliyugada mahimeyanu kaṇḍaṣṭu pēḷuvenu)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ಕಲಿಯುಗದ ಮಹಿಮೆಯನು ಕಂಡಷ್ಟು ಪೇಳುವೆನು <br> ಜಲಜನಾಭನ ಕೃಪೆಯ ಪಡೆದವರು ಕೇಳಿ <br> ಸತ್ಯಧರ್ಮಗಳೆಲ್ಲ ಎತ್ತ ಪೊದವೊ ಕಾಣೆ <br> ಉತ್ತಮರ ಜೀವನಕೆ ದಾರಿಯಿಲ್ಲ <br> ನಿತ್ಯದಲಿ ಕಳವು ವ್ಯಭಿಚಾರವುಳ್ಳವರೆಲ್ಲ <br> ಅರ್ಥ ಸಂಪನ್ನರಾಗನುಭವಿಸುತಿಹರು ||1|| <br> ಅತ್ತೆಯೇ ಸೊಸೆಯಾಗಿ ಸೊಸೆಯು ಅತ್ತೆಯು ಆಗಿ <br> ಪುತ್ರ ಪಿತನಾಗಿ ಪಿತ ಪುತ್ರನಾಗಿ <br> ಮತ್ತೆ ಗಂಡನಿಗೆ ಹೆಂಡತಿಯೆ ಗಂಡಳು ಆಗಿ <br> ವರ್ತಿಸುವರಯ್ಯ ತಮಗೆದುರಿಲ್ಲವೆಂದು ||2|| <br> ವಾವೆವರಸೆಯು ತಪ್ಪಿ ವೈರಿ ವರ್ಗವು ಹೆಚ್ಚಿ <br> ದೇವ ಬ್ರಾಹ್ಮಣ ಗುರು ಹಿರಿಯರನು ಜರಿದು <br> ಕೇವಲಾಧಮರೆಲ್ಲ ಸಿರಿ ಮದದಿ ಸೊಕ್ಕಿದರು <br> ಕಾವರಾರೈ ಸಾಧು ಸಜ್ಜನರನೀಗ ||3|| <br> ವೇದ ವಿಪ್ರರು ತಮ್ಮ ವೃತ್ತಿ ಸ್ವಾಸ್ಥ್ಯವ ಕಳೆದು <br> ಆಧಾರವಿಲ್ಲದೆ ತಿರಿದು ತಿಂಬುವರು <br> ಕಾದುವ ಶೂರರಿಗೆ ಕಾಸು ಕೊಡುವವರಿಲ್ಲ <br> ಮೇದಿನಿಗೆ ಬೀಳ್ವ ಮಳೆ ಖಂಡಮಂಡಲವು ||4|| <br> ಅನ್ನವಸ್ತ್ರಗಳಿಂದ ಚೆನ್ನಾಗಿ ಬಾಳುವರ <br> ಭಿನ್ನ ತಂತ್ರವ ಮಾಡಿ ಕೆಡಿಸುತಿಹರು <br> ಗನ್ನಗತಕವ ಮಾಳ್ಪ ಗ್ರಾಮಣ್ಯಗಳ ಕಲಿತು <br> ಕುನ್ನಿಗಳು ಹೆಚ್ಚಿದರು ಕ್ರೂರ ಫಣಿಯಂತೆ ||5|| <br> ಆಳಿದೊಡೆಯಂಗೆರಡು ಬಗೆಯುವಾತಗೆ ಒಳ್ಳೆ <br> ಮಾಳಿಗೆಯ ಮನೆ ತುರುವು ಧನಧಾನ್ಯವು <br> ವೇಳೆವೇಳೆಗೆ ಬರುವ ಹೆಂಡತಿಯ ಲೆಕ್ಕಿಸದೆ <br> ಸೂಳೆಯನು ನೆಚ್ಚಿ ಕಾಲವ ಕಳೆವರಯ್ಯ ||6|| <br> ಸೇರಿ ದ್ರೋಹವ ಮಾಳ್ಪ ಕ್ರೂರಕರ್ಮಿಗಳ ಮತ <br> ಪೂರೈಸಿ ಕೊಡುವರರಸುಗಳೆಲ್ಲರು <br> ಧಾರಿಣಿಯ ಭಾರವನು ತಾಳಲಾರದೆ ದೇವಿ <br> ಶ್ರೀರಾಮ ರಾಮೆಂದು ಶಿರವ ತೂಗುವಳು ||7|| <br> ಉತ್ತಮ ಪತಿವ್ರತೆಯು ಪತಿ ನೀನೆ ಗತಿಯೆನಲು <br> ಮುತ್ತೈದೆಗುಡುವುದಕೆ ವಸ್ತ್ರವಿಲ್ಲ <br> ಮತ್ತೆ ವ್ಯಭಿಚಾರಿಣಿಗೆ ತೊಡಿಗೆ ಬಂಗಾರಗಳು <br> ವರ್ತನೆಯಿದೇನಯ್ಯ ಕಲಿಯುಗದ ಮಹಿಮೆ ||8|| <br> ಪತಿವ್ರತೆಯರೆಂಬುವರು ಶತಸಹಸ್ರಕೊಬ್ಬರು <br> ಮಿತಿಮಿರಿ ಇಹರಯ್ಯ ಇತರ ಜನರು <br> ಮತಿಗೆಟ್ಟು ಮನಸೋತು ಅನ್ಯ ಪುರುಷರ ಕೂಡಿ <br> ಗತಿಗೆಟ್ಟು ಹೋಗುವರು ಮೂರು ತೊರೆದು ||9|| <br> ಹರಿಹರರ ಪೂಜೆಗಳು ಹಗರಣಗಳಾದವು <br> ಉರಿ ಮಾರಿ ಚಾಮುಂಡಿ ಶಕ್ತಿಗಳಿಗೆ <br> ಕುರಿ ಕೋಣ ನೈವೇದ್ಯ ಧೂಪದೀಪಗಳಿಂದ <br> ಪರಮ ಭಕ್ತಿಯ ಸಲಿಸಿ ಪೂಜಿಸುವರಯ್ಯ ||10|| <br> ನಡೆವ ಕಾರ್ಯಗಳೆಲ್ಲ ನುಡಿಯಲೆನ್ನಳವಲ್ಲ <br> ಒಡೆಯ ನೀನೇ ಬಲ್ಲೆ ಕಲಿಯುಗದ ಮಹಿಮೆ <br> ತಡವ ಮಾಡಲಿ ಬೇಡ ತಾಳಲಾರದು ಲೋಕ <br> ಮೃಡನ ವೈರಿಯ ಪೆತ್ತ ಆದಿಕೇಶವನೆ ||11|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>kaliyugada mahimeyanu kaṇḍaṣṭu pēḷuvenu <br> jalajanābhana kṛpeya paḍedavaru kēḷi <br> satyadharmagaḷella etta podavo kāṇe <br> uttamara jīvanake dāriyilla <br> nityadali kaḷavu vyabhicāravuḷḷavarella <br> artha sampannarāganubhavisutiharu ||1|| <br> atteyē soseyāgi soseyu atteyu āgi <br> putra pitanāgi pita putranāgi <br> matte gaṇḍanige heṇḍatiye gaṇḍaḷu āgi <br> vartisuvarayya tamagedurillavendu ||2|| <br> vāvevaraseyu tappi vairi vargavu hecci <br> dēva brāhmaṇa guru hiriyaranu jaridu <br> kēvalādhamarella siri madadi sokkidaru <br> kāvarārai sādhu sajjanaranīga ||3|| <br> vēda vipraru tamma vṛtti svāsthyava kaḷedu <br> ādhāravillade tiridu timbuvaru <br> kāduva śūrarige kāsu koḍuvavarilla <br> mēdinige bīḷva maḷe khaṇḍamaṇḍalavu ||4|| <br> annavastragaḷinda cennāgi bāḷuvara <br> bhinna tantrava māḍi keḍisutiharu <br> gannagatakava māḷpa grāmaṇyagaḷa kalitu <br> kunnigaḷu heccidaru krūra phaṇiyante ||5|| <br> āḷidoḍeyaṅgeraḍu bageyuvātage oḷḷe <br> māḷigeya mane turuvu dhanadhānyavu <br> vēḷevēḷege baruva heṇḍatiya lekkisade <br> sūḷeyanu necci kālava kaḷevarayya ||6|| <br> sēri drōhava māḷpa krūrakarmigaḷa mata <br> pūraisi koḍuvararasugaḷellaru <br> dhāriṇiya bhāravanu tāḷalārade dēvi <br> śrīrāma rāmendu śirava tūguvaḷu ||7|| <br> uttama pativrateyu pati nīne gatiyenalu <br> muttaideguḍuvudake vastravilla <br> matte vyabhicāriṇige toḍige baṅgāragaḷu <br> vartaneyidēnayya kaliyugada mahime ||8|| <br> pativrateyarembuvaru śatasahasrakobbaru <br> mitimiri iharayya itara janaru <br> matigeṭṭu manasōtu anya puruṣara kūḍi <br> gatigeṭṭu hōguvaru mūru toredu ||9|| <br> hariharara pūjegaḷu hagaraṇagaḷādavu <br> uri māri cāmuṇḍi śaktigaḷige <br> kuri kōṇa naivēdya dhūpadīpagaḷinda <br> parama bhaktiya salisi pūjisuvarayya ||10|| <br> naḍeva kāryagaḷella nuḍiyalennaḷavalla <br> oḍeya nīnē balle kaliyugada mahime <br> taḍava māḍali bēḍa tāḷalāradu lōka <br> mṛḍana vairiya petta ādikēśavane ||11|| <br></p>
        </body>
        </html>
        