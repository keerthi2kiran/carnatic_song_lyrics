
        <html>
        <head>
        <title>raṅganolida namma kṛṣṇanolida</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ರಂಗನೊಲಿದ ನಮ್ಮ ಕೃಷ್ಣನೊಲಿದ (raṅganolida namma kṛṣṇanolida)</h1>
        <h2>Kannada Lyrics</h2>
        <p><b>ರಚನೆ:</b> ಪುರಂದರ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br>ರಂಗನೊಲಿದ ನಮ್ಮ ಕೃಷ್ಣನೊಲಿದ</p>
        <p><b>ಅನುಪಲ್ಲವಿ:</b><br><br>ಅಂಗನೆ ದ್ರೌಪದಿಗೆ ವಸ್ತ್ರ ಅಕ್ಷಯವೆಂದನು</p>
        <p><b>ಚರಣ:</b><br><br> <br> ಕರಿಯ ಪುರದ ನಗರದಲ್ಲಿ ಕೌರವರು ಪಾಂಡವರು <br> ಧರೆಯ ಒಡ್ಡಿ ಜೂಜನಿಟ್ಟು ಲೆತ್ತವಾಡಲು <br> ಪರಮಪಾಪಿ ಶಕುನಿ ತಾನು ಪಾಶದೊಳ್ ಪೊಕ್ಕಿರಲು <br> ಧರ್ಮರಾಯ ಧಾರಿಣಿ ದ್ರೌಪದಿಯ ಸೋತನು || <br> <br> ಸೋತನೆಂದು ದುರ್ಯೋಧನ ಸಂತೋಷದಿಂದಲಿ ತನ್ನ <br> ದೂತರಟ್ಟಿ ಪಾಂಡವರ ಬದುಕು ತರಿಸಿದ <br> ಜಾತಿ ಮುತ್ತು ಚಿನ್ನ ಬೆಳ್ಳಿ ಆನೆ ಕುದುರೆಗಳ ಸಹಿತ <br> ಭೀತಿಯಿಲ್ಲದಲೆ ಭಂಡಾರಕಿಟ್ಟನು || <br> <br> ಮುದ್ದುಮುಖದ ದ್ರೌಪದಿಯ ಮುಂದೆ ಮಾಡಿ ತನ್ನಿರೆಂದು <br> ತಿದ್ದಿ ತನ್ನ ಮಾನವರಿಗೆ ತಿಳಿಯಹೇಳಿದ <br> ಮುದ್ರೆ ಮಾನವರು ಬಂದು ದ್ರೌಪದಿಯ ಮುಂದೆ ನಿಂತು <br> ಬುದ್ಧಿಯಿಂದಲೆಲ್ಲ ಬಿನ್ನಹ ಮಾಡಲು || <br> <br> ಅಮ್ಮ ಕೇಳೆ ಅರಸುಗಳು ಅಚ್ಚಪಗಡೆ ಪಂಥವಾಡಿ <br> ಹಮ್ಮಲಿಂದ ಜೂಜನಿಟ್ಟು ಲೆತ್ತವಾಡಲು <br> ಧರ್ಮರಾಯ ಸೋತನೆಂದು ಸತ್ಯವಚನ ಕೌರವಂಗೆ <br> ನಿಮ್ಮ ಇಂಬು ನಿಲವು ಕರಿಯ ಕೊಟ್ಟರೆಂದರು || <br> <br> ಪಟ್ಟಪದವಿ ಅವರಿಗಾಗಿ ಬಡವರಾಗಿ ಇದ್ದೇವೆಂದರೆ <br> ಕೆಟ್ಟ ಪಗಡೆಪಂಥ ಜೂಜಿನ್ನೆಲ್ಲಿ ಒದಗಿತು <br> ದುಷ್ಟ ಕೌರವನು ಎನ್ನ ಲಜ್ಜೆ ನಾಚಿಕೆಯ ಕಂಡು <br> ಭ್ರಷ್ಟ ಮಾಡುವನು ಎಂದು ಬಳಲಿ ದ್ರೌಪದಿ || <br> <br> ಬಾಗಿ ಬಳುಕಿ ಬಿಕ್ಕಿ ತನ್ನ ಕಣ್ಣ ನೀರು ಸುರಿವುತಲಿ <br> ಮಾಗಿಯ ಕೋಕಿಲೆಯಂತೆ ಕಾಯನೊಲವುತ <br> ಆಗ ಕೃಷ್ಣನಂಘ್ರಿಗಳ ಅಂತರಂಗದಲ್ಲಿ ನೆನೆದು <br> ಸಾಗಿ ಸಾಗಿ ಹೆಜ್ಜೆಯಿಡುತ ಸಭೆಗೆ ಬಂದಳು || <br> <br> ವೀರ ಕರ್ಣ ಅಶ್ವತ್ಥಾಮ ವಿದುರ ಶಲ್ಯ ಭಗದತ್ತನು <br> ಕ್ರೂರ ಕೌರವ ದುಶ್ಯಾಸನ ಗುರುಹಿರಿಯರು <br> ಸಾರುತಿಪ್ಪ ಭಟರು ಪರಿವಾರ ರಾಹುತರ ನೋಡಿ <br> ಧಾರಿಣಿಗೆ ಮುಖವ ಮಾಡಿ ನಾಚಿ ನಿಂತಳು || <br> <br> ಚಂದದಿಂದ ದುರ್ಯೋಧನ ಚದುರೆ ದ್ರೌಪದಿಯ ಕೂಡೆ <br> ಮುಂದನರಿಯದ ಮುಗುಳುನಗೆಯ ಮಾತನಾಡಿದ <br> ಹಿಂದೆ ಸ್ವಯಂವರದಲ್ಲಿ ಐವರಿಗೆ ಆದ ಬಾಲೆ <br> ಇಂದು ಎನ್ನ ಪಟ್ಟದರಸಿಗೊಪ್ಪಿತೆಂದನು || <br> <br> ಮಲ್ಲಿಗೆಯ ಮುಡಿಯ ನಾರಿ ಮುದ್ದು ಮುಖದ ವೈಯಾರಿ <br> ಚಲ್ಲೆಗಂಗಳ ದ್ರೌಪದಿ ಬಾರೆಯೆಂದನು <br> ಬಿಲ್ಲು ಎತ್ತಲಾರದವನೆ ಭಂಡಾರವ ಕಾದಿದ್ದವನೆ <br> ಹಲ್ಲು ಕೀಳುವರೈವರು ಬೇಡವೆಂದಳು || <br> <br> ಅಚ್ಚ ಪೊಂಬಣ್ಣದ ಬೊಂಬೆ ಆನೆಯಂತೆ ನಡೆವ ರಂಭೆ <br> ನಿಚ್ಚ ಮುತ್ತಿನಂತೆ ಬಿಂಬಾಧರೆಯೆಂದನು <br> ಹೆಚ್ಚು ಮಾತನಾಡದಿರೋ ಹೆರರ ಹೆಣ್ಣ ನೋಡದಿರೊ <br> ನುಚ್ಚು ಮಾಡುವರೈವರು ಬೇಡವೆಂದಳು || <br> <br> ಮಟ್ಟಿಬಡಕರೈವರಿಗೆ ಮಡದಿಯಾಗುವುದು ಸಲ್ಲ <br> ಪಟ್ಟೆಮಂಚಕೊಪ್ಪುವಂತೆ ಬಾರೆಯೆಂದನು <br> ಕೆಟ್ಟ ಮಾತನಾಡದಿರೋ ಕ್ರೋಧದಿಂದ ನೋಡದಿರೊ <br> ರಟ್ಟೆ ಕೇಳುವರೈವರು ಬೇಡವೆಂದಳು || <br> <br> ಅಡವಿತಿರುಕರೈವರಿಗೆ ಮಡದಿಯಾಗುವುದು ಸಲ್ಲ <br> ತೊಡೆಯ ಮೇಲೆ ಒಪ್ಪುವಂತೆ ಬಾರೆಯೆಂದನು <br> ಬೆಡಗು ಮಾತನಾಡದಿರೋ ಭೀಮಸೇನನ ಗದೆಯ ನಿನ್ನ <br> ತೊಡೆಯ ಮೇಲೆ ಒಪ್ಪುವದು ಬೇಡವೆಂದಳು || <br> <br> ಎಷ್ಟು ಬಿಂಕ ಬಡಿವಾರವು ಹೆಣ್ಣು ಬಾಲೆಗಿವಳಿಗೆಷ್ಟು <br> ಸಿಟ್ಟಿನಿಂದ ದುರ್ಯೋಧನ ಸಾರಿ ಕೋಪಿಸಿ <br> ಉಟ್ಟ ಸೀರೆ ಉಡಿಯಲವನ ಉಯಿಕೊ ತೀರಲೆಂದು <br> ದೃಷ್ಟಿಯಿಂದ ದುಶ್ಶಾಸನಗೆ ಸನ್ನೆಮಾಡಿದ || <br> <br> ಮಚ್ಚ ಕೂರ್ಮ ವರಹ ಕಾಯೋ ಮುದ್ದು ನರಸಿಂಹ ಕಾಯೋ <br> ಹೆಚ್ಚಿನ ವಾಮನನೆ ಕಾಯೊ ಭಾರ್ಗವ ಕಾಯೊ <br> ಅಚ್ಚ ರಾಮ ಕೃಷ್ಣ ಕಾಯೊ ಬುದ್ಧ ಕಲ್ಕಿ ರೂಪ ಕಾಯೊ <br> ಸಚ್ಚಿದಾನಂದನೆ ಕಾಯೊ ಸ್ವಾಮಿಯೆಂದಳು || <br> <br> ಸಜ್ಜನರ ಪ್ರಿಯ ಕಾಯೊ ಸಾಧುಗಳ ರಕ್ಷಕನೆ ಕಾಯೊ <br> ನಿರ್ಜರವಂದಿತನೆ ಕಾಯೊ ನರಹರಿ ಕಾಯೊ <br> ಅರ್ಜುನನ ಸಖನೆ ಕಾಯೊ ಅನಂತಮೂರುತಿ ಕಾಯೊ <br> ಲಜ್ಜೆ ನಾಚಿಕೆಯ ಕಾಯೊ ಸ್ವಾಮಿಯೆಂದಳು || <br> <br> ದುರುಳ ದುಶ್ಯಾಸನನು ಬಂದು ದ್ರೌಪದಿಯ ಮುಂದೆ ನಿಂದು <br> ಕರವ ಪಿಡಿದು ಸೆರಗ ಹಿಡಿದು ನಿರಿಯ ಸೆಳೆಯಲು <br> ಮರುಳು ಆಗದಿರೊ ನಿನ್ನ ರಕ್ತದೊಳು ಮುಡಿಯ ಅದ್ದಿ <br> ಕರುಳು ದಂಡೆಯನೆ ಮಾಡಿ ಮುಡಿವೆನೆಂದಳು || <br> <br> ಕಲಹಗಂಟ ಹೆಣ್ಣೆ ನಿನ್ನ ಘಾಸಿ ಮಾಡುವೆನೆಂದು <br> ಗಲ್ಲದಲ್ಲಿ ಕೈಯನಿಕ್ಕಿ ನಿರಿಯ ಸೆಳೆಯಲು <br> ನಿಲ್ಲೊ ನಿಲ್ಲೊ ಪಾಪಿ ನಿನ್ನ ನಾಲಿಗೆಯ ಕಿತ್ತು ಎರಡು <br> ಪಲ್ಲಿನಲ್ಲಿ ಕೇಶನ್ಹಿಕ್ಕಿಕೊಂಬೆನೆಂದಳು || <br> <br> ಬೆನ್ನಿನಲ್ಲಿ ಪೆಟ್ಟನಿಕ್ಕಿ ಭಂಡು ಮಾಡುವೆನೆಂದು <br> ಕನ್ನೆಯಲಿ ಕೈಯನಿಕ್ಕಿ ನಿರಿಯ ಸೆಳೆಯಲು <br> ರನ್ನೆವೀರ ಬೊಬ್ಬೆನಿಕ್ಕಿ ರಭಸದಿಂದ ಸಾರುತಲಿ <br> ಪನ್ನಗಶಯನ ಕೃಷ್ಣ ಕಾಯೊ ಎಂದಳು || <br> <br> ಸಾರಿದವರ ಪೊರೆವ ಕರುಣಿ ಸಾಗರಶಯನ ಕೃಷ್ಣ <br> ನಾರಿ ದ್ರೌಪದಿಗೆ ವಸ್ತ್ರ ಅಕ್ಷಯವೆಂದನು <br> ಸುರುತಿ ಕಂಭವತಿ ಸಣ್ಣ ಬಣ್ಣ ಸೀರೆಗಳು <br> ಮೇರುವಿನ ಬೆಟ್ಟದಂತೆ ಮಹಿಮೆ ತೋರಿದ || <br> <br> ಹೊಂದಿದವರ ಪೊರೆವ ಕರುಣಿ ಸಿಂಧುಶಯನ ಶ್ರೀ ಕೃಷ್ಣ ನಲ- <br> ವಿಂದ ದ್ರೌಪದಿಗೆ ವಸ್ತ್ರ ಅಕ್ಷಯವೆಂದನು <br> ಒಂದು ಎರಡು ಮೂರು ನಾಲ್ಕು ಕೋಟಿ ಸಂಖ್ಯೆ ಸೀರೆ ಸುಲಿದು <br> ನೊಂದು ಬೆಂದು ದುಶ್ಶಾಸನನು ನಾಚಿ ಕುಳಿತನು || <br> <br> ನೋಡಿದರು ದ್ರೌಪದಿಯ ಮಾನರಕ್ಷಲೀಲೆಗಳ <br> ಮಾಡಿದರು ಮಾಧವನ ಮುದ್ದು ಸ್ತೋತ್ರವ <br> ಮೂಢ ಕೌರವನ ಕೂಡ ಮಾನಿನಿ ದ್ರೌಪದಿಯು ಲೆತ್ತ- <br> ವಾಡಿ ತನ್ನ ಪತಿಗಳೈವರ ಗೆದ್ದಳು || <br> <br> ಕೇಸು ಮುಡಿಯ ಕಟ್ಟಿದಳು ಕೈಯ ಕಾಲ ಮಣ್ಣನೊರೆಸಿ <br> ಸಾಸಿರನಾಮದ ಒಡೆಯ ಸುರರ ಪಾಲಕ <br> ವಾಸಿವುಳ್ಳ ಕೃಷ್ಣ ಎನ್ನ ವಹಿಸಿ ಕಾಯಿದಿ ಎಂದು ಸಂ- <br> ತೋಷದಿಂದ ದ್ರೌಪದಿಯು ಮನೆಗೆ ಬಂದಳು || <br> <br> ಭಕ್ತಿಯಿಂದ ದ್ರೌಪದಿಯ ಮಾನರಕ್ಷಲೀಲೆಗಳ <br> ಯುಕ್ತಿಯಿಂದ ಹಾಡಿ ಪಾಡಿ ಕೇಳುವವರಿಗೆ <br> ಸಕಲದೋಷಪರಿಹಾರ ಸಂತಾನಫಲಗಳುಂಟು <br> ಮುಕುತಿ ಕೊಡುವನು ನಮ್ಮ ಪುರಂದರವಿಠಲ ||</p>
        <h2>English Lyrics</h2>
        <p><b>Composer:</b> Purandara Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br>raṅganolida namma kṛṣṇanolida</p>
        <p><b>Anupallavi:</b><br><br>aṅgane draupadige vastra akṣayavendanu</p>
        <p><b>Charanam:</b><br><br> <br> kariya purada nagaradalli kauravaru pāṇḍavaru <br> dhareya oḍḍi jūjaniṭṭu lettavāḍalu <br> paramapāpi śakuni tānu pāśadoḷ pokkiralu <br> dharmarāya dhāriṇi draupadiya sōtanu || <br> <br> sōtanendu duryōdhana santōṣadindali tanna <br> dūtaraṭṭi pāṇḍavara baduku tarisida <br> jāti muttu cinna beḷḷi āne kuduregaḷa sahita <br> bhītiyilladale bhaṇḍārakiṭṭanu || <br> <br> muddumukhada draupadiya munde māḍi tannirendu <br> tiddi tanna mānavarige tiḷiyahēḷida <br> mudre mānavaru bandu draupadiya munde nintu <br> buddhiyindalella binnaha māḍalu || <br> <br> amma kēḷe arasugaḷu accapagaḍe panthavāḍi <br> hammalinda jūjaniṭṭu lettavāḍalu <br> dharmarāya sōtanendu satyavacana kauravaṅge <br> nimma imbu nilavu kariya koṭṭarendaru || <br> <br> paṭṭapadavi avarigāgi baḍavarāgi iddēvendare <br> keṭṭa pagaḍepantha jūjinnelli odagitu <br> duṣṭa kauravanu enna lajje nācikeya kaṇḍu <br> bhraṣṭa māḍuvanu endu baḷali draupadi || <br> <br> bāgi baḷuki bikki tanna kaṇṇa nīru surivutali <br> māgiya kōkileyante kāyanolavuta <br> āga kṛṣṇanaṅghrigaḷa antaraṅgadalli nenedu <br> sāgi sāgi hejjeyiḍuta sabhege bandaḷu || <br> <br> vīra karṇa aśvatthāma vidura śalya bhagadattanu <br> krūra kaurava duśyāsana guruhiriyaru <br> sārutippa bhaṭaru parivāra rāhutara nōḍi <br> dhāriṇige mukhava māḍi nāci nintaḷu || <br> <br> candadinda duryōdhana cadure draupadiya kūḍe <br> mundanariyada muguḷunageya mātanāḍida <br> hinde svayaṁvaradalli aivarige āda bāle <br> indu enna paṭṭadarasigoppitendanu || <br> <br> malligeya muḍiya nāri muddu mukhada vaiyāri <br> callegaṅgaḷa draupadi bāreyendanu <br> billu ettalāradavane bhaṇḍārava kādiddavane <br> hallu kīḷuvaraivaru bēḍavendaḷu || <br> <br> acca pombaṇṇada bombe āneyante naḍeva rambhe <br> nicca muttinante bimbādhareyendanu <br> heccu mātanāḍadirō herara heṇṇa nōḍadiro <br> nuccu māḍuvaraivaru bēḍavendaḷu || <br> <br> maṭṭibaḍakaraivarige maḍadiyāguvudu salla <br> paṭṭemañcakoppuvante bāreyendanu <br> keṭṭa mātanāḍadirō krōdhadinda nōḍadiro <br> raṭṭe kēḷuvaraivaru bēḍavendaḷu || <br> <br> aḍavitirukaraivarige maḍadiyāguvudu salla <br> toḍeya mēle oppuvante bāreyendanu <br> beḍagu mātanāḍadirō bhīmasēnana gadeya ninna <br> toḍeya mēle oppuvadu bēḍavendaḷu || <br> <br> eṣṭu biṅka baḍivāravu heṇṇu bālegivaḷigeṣṭu <br> siṭṭininda duryōdhana sāri kōpisi <br> uṭṭa sīre uḍiyalavana uyiko tīralendu <br> dṛṣṭiyinda duśśāsanage sannemāḍida || <br> <br> macca kūrma varaha kāyō muddu narasiṁha kāyō <br> heccina vāmanane kāyo bhārgava kāyo <br> acca rāma kṛṣṇa kāyo buddha kalki rūpa kāyo <br> saccidānandane kāyo svāmiyendaḷu || <br> <br> sajjanara priya kāyo sādhugaḷa rakṣakane kāyo <br> nirjaravanditane kāyo narahari kāyo <br> arjunana sakhane kāyo anantamūruti kāyo <br> lajje nācikeya kāyo svāmiyendaḷu || <br> <br> duruḷa duśyāsananu bandu draupadiya munde nindu <br> karava piḍidu seraga hiḍidu niriya seḷeyalu <br> maruḷu āgadiro ninna raktadoḷu muḍiya addi <br> karuḷu daṇḍeyane māḍi muḍivenendaḷu || <br> <br> kalahagaṇṭa heṇṇe ninna ghāsi māḍuvenendu <br> galladalli kaiyanikki niriya seḷeyalu <br> nillo nillo pāpi ninna nāligeya kittu eraḍu <br> pallinalli kēśanhikkikombenendaḷu || <br> <br> benninalli peṭṭanikki bhaṇḍu māḍuvenendu <br> kanneyali kaiyanikki niriya seḷeyalu <br> rannevīra bobbenikki rabhasadinda sārutali <br> pannagaśayana kṛṣṇa kāyo endaḷu || <br> <br> sāridavara poreva karuṇi sāgaraśayana kṛṣṇa <br> nāri draupadige vastra akṣayavendanu <br> suruti kambhavati saṇṇa baṇṇa sīregaḷu <br> mēruvina beṭṭadante mahime tōrida || <br> <br> hondidavara poreva karuṇi sindhuśayana śrī kṛṣṇa nala- <br> vinda draupadige vastra akṣayavendanu <br> ondu eraḍu mūru nālku kōṭi saṅkhye sīre sulidu <br> nondu bendu duśśāsananu nāci kuḷitanu || <br> <br> nōḍidaru draupadiya mānarakṣalīlegaḷa <br> māḍidaru mādhavana muddu stōtrava <br> mūḍha kauravana kūḍa mānini draupadiyu letta- <br> vāḍi tanna patigaḷaivara geddaḷu || <br> <br> kēsu muḍiya kaṭṭidaḷu kaiya kāla maṇṇanoresi <br> sāsiranāmada oḍeya surara pālaka <br> vāsivuḷḷa kṛṣṇa enna vahisi kāyidi endu saṁ- <br> tōṣadinda draupadiyu manege bandaḷu || <br> <br> bhaktiyinda draupadiya mānarakṣalīlegaḷa <br> yuktiyinda hāḍi pāḍi kēḷuvavarige <br> sakaladōṣaparihāra santānaphalagaḷuṇṭu <br> mukuti koḍuvanu namma purandaraviṭhala ||</p>
        </body>
        </html>
        