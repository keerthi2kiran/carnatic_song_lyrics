
        <html>
        <head>
        <title>nānēnu balle nimma nāmada smaraṇeyanu</title>
        <link rel='stylesheet' href='https://maxcdn.bootstrapcdn.com/bootstrap/4.5.2/css/bootstrap.min.css'>
        </head>
        <body class='container'>
        <h1>ನಾನೇನು ಬಲ್ಲೆ ನಿಮ್ಮ ನಾಮದ ಸ್ಮರಣೆಯನು (nānēnu balle nimma nāmada smaraṇeyanu)</h1>
        <h2>Kannada Lyrics</h2>
        <p><b>ರಚನೆ:</b> ಕನಕ ದಾಸರು<br>
        <b>ರಾಗ:</b> <br>
        <b>ತಾಳ:</b> <br>
        <b>ಭಾಷೆ:</b> ಕನ್ನಡ</p>
        <p><b>ಪಲ್ಲವಿ:</b><br></p>
        <p><b>ಅನುಪಲ್ಲವಿ:</b><br></p>
        <p><b>ಚರಣ:</b><br>ನಾನೇನು ಬಲ್ಲೆ ನಿಮ್ಮ ನಾಮದ ಸ್ಮರಣೆಯನು <br> ಏನೆಂದು ಸ್ತುತಿ ಮಾಡಲರಿಯೆ <br> ಹರಿಮುಕುಂದನು ನೀನು ನರಜನ್ಮ ಹುಳು ನಾನು <br> ಪರಮ ಪುರುಷನು ನೀನು ಪಾಪಿ ನಾನು <br> ಗರುಡ ಗಮನನು ನೀನು ದುರುಳ ಕರ್ಮಿಯು ನಾನು <br> ಪರಂಜ್ಯೋತಿಯು ನೀನು ಪಾಮರನು ನಾನು ||1|| <br> ಅಣುರೇಣು ತೃಣ ಕಾಷ್ಠ ಪರಿಪೂರ್ಣನು ನೀನು <br> ಕ್ಷಣಕ್ಷಣಕೆ ಅವಗುಣದ ಕರ್ಮಿ ನಾನು <br> ವನಜಸಂಭವನಯ್ಯ ವೈಕುಂಠಪತಿ ನೀನು <br> ತನುವು ಸ್ಥಿರವಲ್ಲದ ನರಬೊಂಬೆ ನಾನು ||2|| <br> ಕಂಬದಲಿ ಬಂದಂಥ ಆನಂದ ಪತಿ ನೀನು <br> ನಂಬಿಗಿಲ್ಲದ ನಿರ್ಜೀವಿ ನಾನು <br> ಅಂಬರೀಷಗೆ ಒಲಿದ ದುರಿತ ದೂರನು ನೀನು <br> ಡಂಬಕದ ಮಾಯಾ ಶರೀರಿ ನಾನು ||3|| <br> ವಾರಿಧಿಶಯನ ಭೂರಿ ಕಾರುಣ್ಯಪತಿ ನೀನು <br> ಘೋರತರ ಕಾಮ ಕ್ರೋಧಿಯು ನಾನು <br> ಈರೇಳು ಲೋಕವನು ಪೊಡೆಯಲಿಟ್ಟವ ನೀನು <br> ಸಾರಿ ಭಜಿಸದ ದುಷ್ಟ ಕರ್ಮಿ ನಾನು ||4|| <br> ತಿರುಪತಿಯೊಳು ನೆಲಸಿದ ವೆಂಕಟೇಶನು ನೀನು <br> ಚರಣಕೆರಗುವ ಕನಕದಾಸನು ನಾನು <br> ಬಿರುದುಳ್ಳ ದೊರೆ ನೀನು ಮೊರೆಹೊಕ್ಕೆನಯ್ಯ ನಾನು <br> ಮರಣ ಕಾಲಕೆ ಬಂದು ಕಾಯೊ ಹರಿಯೆ ||5|| <br></p>
        <h2>English Lyrics</h2>
        <p><b>Composer:</b> Kanaka Dasa<br>
        <b>Raga:</b> <br>
        <b>Tala:</b> <br>
        <b>Language:</b> kannada</p>
        <p><b>Pallavi:</b><br></p>
        <p><b>Anupallavi:</b><br></p>
        <p><b>Charanam:</b><br>nānēnu balle nimma nāmada smaraṇeyanu <br> ēnendu stuti māḍalariye <br> harimukundanu nīnu narajanma huḷu nānu <br> parama puruṣanu nīnu pāpi nānu <br> garuḍa gamananu nīnu duruḷa karmiyu nānu <br> parañjyōtiyu nīnu pāmaranu nānu ||1|| <br> aṇurēṇu tṛṇa kāṣṭha paripūrṇanu nīnu <br> kṣaṇakṣaṇake avaguṇada karmi nānu <br> vanajasambhavanayya vaikuṇṭhapati nīnu <br> tanuvu sthiravallada narabombe nānu ||2|| <br> kambadali bandantha ānanda pati nīnu <br> nambigillada nirjīvi nānu <br> ambarīṣage olida durita dūranu nīnu <br> ḍambakada māyā śarīri nānu ||3|| <br> vāridhiśayana bhūri kāruṇyapati nīnu <br> ghōratara kāma krōdhiyu nānu <br> īrēḷu lōkavanu poḍeyaliṭṭava nīnu <br> sāri bhajisada duṣṭa karmi nānu ||4|| <br> tirupatiyoḷu nelasida veṅkaṭēśanu nīnu <br> caraṇakeraguva kanakadāsanu nānu <br> biruduḷḷa dore nīnu morehokkenayya nānu <br> maraṇa kālake bandu kāyo hariye ||5|| <br></p>
        </body>
        </html>
        